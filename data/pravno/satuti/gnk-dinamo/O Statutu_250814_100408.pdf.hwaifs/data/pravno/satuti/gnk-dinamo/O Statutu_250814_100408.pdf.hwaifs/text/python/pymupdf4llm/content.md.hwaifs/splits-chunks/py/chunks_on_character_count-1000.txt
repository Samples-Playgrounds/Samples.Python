['# **NAJVAŽNIJE TOČKE NOVOG STATUTA**\n\n**1.** **Demokratski statut**\n\n_Svi članovi Skupštine biraju se na izborima od strane svih članova Kluba čime se trajno napušta_\n_praksa da Izvršni ili Nadzorni odbor imenuju članove Skupštine,_ _a osigurava se i obvezna_\n_prisutnost u Skupštini i drugih glasova osim vladajućih. Ovo je prvi istinski demokratski Statut_\n_u povijesti GNK Dinama._\n**2.** **Neposredna volja članova**\n\n_Statut omogućuje članovima da izravno i neposredno izaberu osobu koja će voditi Klub i biti_\n_odgovorna za postignute rezultate prema izbornom programu koji je dobio povjerenje članova._\n_Za razliku od dosadašnjeg Statuta izborni legitimitet je spojen sa stvarnim utjecajem._\n_**3.**_ **Jasna moć i jasna odgovornost**\n\n_Nakon izborne pobjede, Predsjednik Kluba preuzima i veliku moć i veliku odgovornost. U_\n_njegovim su rukama svi alati potrebni za vođenje Kluba onako kako smatra da je najbolje._\n_Istodobno, jasno preuzima odgovornost za svoje odluke i rezultate koje Klub ', 'pod njegovim_\n_vodstvom postigne._\n**4.** **Upravljačka stabilnost**\n\n_Kada Predsjednik vodi Klub na temelju izbornog legitimiteta i programa kojeg se obvezao_\n_provesti, uz suradnju i nadzor isključivo onih koji su taj program stvarali i s njim bili na istoj listi_\n\n_– dakle, koji dijele istu ideju – te kada imaju podršku Skupštine, upravljanje Klubom je stabilno._\n_Odluka da tijela služe, dok imaju demokratski legitimitet, provođenju jednog cilja, temeljena je_\n_na izbornim praksama i šire u društvu i drugim nogometnim Klubovima sa sličnim načinom_\n_upravljanja. Nadzor nad takvim upravljanjem i programom koji su odabrali članovi ne mogu_\n_provoditi oni koji su na izborima bili u manjini ili nisu stvorili i zastupali istu ideju._\n_**5.**_ **Jednostavnost - manje tijela i različitih funkcija**\n\n_Nadzorni odbor i Izvršni odbor spajaju se u jedinstveno tijelo, a funkcije Predsjednika Kluba i_\n_glavnog i odgovornog za rad Uprave preuzima ista osoba. Također, jedna osoba istodobno_\n_obnaša', ' dužnost predsjednika Nadzornog odbora i predsjedavajućeg u Skupštini, ne predviđa_\n_se osnivanje npr. Etičkog povjerenstva. Ove odluke pojednostavljuju i ujedinjuju tijela i funkcije_\n_s ciljem jednostavnijeg, jasnijeg i učinkovitijeg upravljanja Klubom što smatramo primjerenim_\n_za trenutnu fazu demokratskog i upravljačkog razvoja Kluba. To, međutim, ne znači da se isto_\n_u budućnosti neće mijenjati, a izborni proces, tijela i funkcije na složeniji način razvijati._\n**6.** **Zaštita članstva i izborne manjine**\n\n_Najjača zaštita članova od lošeg upravljanja Klubom su izbori koji uvijek pružaju priliku za_\n_promjenom vodstva. U najozbiljnijim scenarijima, za ključna pitanja identiteta Kluba i rada_\n_trenutne vlasti u Klubu, članovi mogu pokrenuti referendum i njime čak i inicirati prijevremene_\n_izbore. U Skupštini je manjini zajamčeno najmanje 10% zastupničkih mjesta, bez obzira na_\n_izborni rezultat. Svaki član Skupštine — uključujući i predstavnike manjine — ima pravo_\n_zatražiti i', ' dobiti sve podatke o poslovanju Kluba koji nisu poslovna tajna. Time se osigurava_\n_mogućnost aktivnog sudjelovanja u radu Kluba, zastupanja alternativnih stavova i_\n_propitkivanja donesenih odluka._\n\n\n# **NAJVAŽNIJE KRITIKE NOVOG STATUTA**\n\n**Zašto ulaze samo dvije liste?**\n\nZbog Zakona o udrugama koji nalaže da Predsjednik Kluba kao osoba koja ga zastupa mora biti izglasan\nu Skupštini, a istovremeno želeći poštovati izravnu i neposrednu volju članova, jedini način je da\nPredsjednik dolazi s liste koja je osvojila većinu u Skupštini i da ga upravo ta većina u Skupštini potvrdi.\nKako bi se to osiguralo, kao i da se mogu izabrati druga nužna tijela i odlučivati o važnim pitanjima u\nSkupštinu ulaze samo dvije liste, pri čemu članovi jednoj daju većinu glasova. Na taj način izbjegava se\nborba za glasove unutar Skupštine i preglasavanja, dok se istovremeno poštuje volja članova. Jedan od\nključnih amandmana koje smo usvojili predviđa da se, ako nijedna lista ne osvoji većinu u prvom krugu,', '\norganizira drugi krug izbora s dvije liste koje su dobile najveći broj glasova, čime se osigurava da jedna\nlista dobije više od 50% glasova i formira vlast u Skupštini. Pri izradi ovog prijedloga analizirali smo i\nstatut Boca Juniorsa, jednog od najvećih članskih klubova u svijetu. U skupštini Boce pobjednička lista\nautomatski dobiva 70% mjesta, čak i ako na izborima osvoji manje od 50% glasova i to zato što izbori\nprvenstveno služe da se temeljem volje članova formira čvrsta vlast koja zbog takvih odredbi zatim ima\nstabilnost u upravljanju, uz stalnu odgovornost prema članovima. Sličan princip željeli smo primijeniti\ni u Statutu GNK Dinama.\n\n**Zašto je Nadzorni odbor na istoj listi kao i Predsjednik i zašto nema oporbe u Nadzornom odboru?**\n\nČlanovi na izborima demokratski biraju jedan program upravljanja na jedan mandat. Program stvaraju\nsvi članovi liste, a Predsjednik se nakon izbora za Skupštinu izdvaja iz Skupštine i njoj, tj. Nadzornom\nodboru kao njezinoj produženoj ruci, odgov', 'ara za provođenje tog programa. Time se osigurava da oni\nkoji su dobili povjerenje članova i koji dijele istu izbornu ideju imaju ovlasti i odgovornost nadzirati\nnjezino provođenje. Kada bi se članovi NO-a birali odvojeno od izbora članova Skupštine, moglo bi se\ndogoditi da NO sačinjavaju ljudi koji ne podržavaju izabranog predsjednika niti njegov program s kojim\nje pobijedio na izborima, što je put u permanentnu nestabilnost upravljanja klubom. Predloženi sustav\nusmjeren je na učinkovitost i stabilnost zbog čega brojni članski klubovi članove NO-a biraju na temelju\ncjelovitih lista, a ne pojedinačnih kandidatura. Ako vlast ne ispunjava očekivanja, oporba je može\nprozvati u Skupštini, članovi je mogu smijeniti referendumom ili se odlučiti na davanje prilike drugoj\nopciji na sljedećim izborima. U Skupštini se zadržava pluralizam kroz proporcionalno sudjelovanje\norganizirane oporbe, no ona ne bi trebala biti kao parlament koji se bavi bezbrojnim temama, nego\nkao tijelo koje podržava stab', 'ilnu, demokratski izabranu vlast usmjerenu prema glavnom cilju – što\nuspješnijem sportskom rezultatu Kluba. Dodatno, javna revizija poslovanja obvezno se prezentira svim\nčlanovima. Takav sustav gdje s iste liste dolazi i Predsjednik te Nadzorni odbor, kakav primjerice koristi\ni Benfica, u praksi se pokazao uspješnim i pruža ravnotežu između stabilnosti vlasti i demokratskog\nnadzora.\n\n**Zašto na izborima može sudjelovati netko tko je član samo ove i prošle godine?**\n\nNikada neće biti idealnog omjera kada se radi o kalendarskim godinama, ali volja nekog člana da, makar\ni unutar kratkog vremena dva puta obnovi članstvo i uredi tako svoj status znači prije svega i volju da\non participira u radu Kluba i to treba vrednovati. Prošla su vremena nepovjerenja prema članovima i\ntraženja loših namjera. Od 56.000 članova Kluba, manje od polovice čine punoljetni i poslovno\nsposobni članovi koji su to bili i prošle godine, odnosno članovi s pravom glasa. U počecima izgradnje\ndemokratske kulture i čla', 'nskog identiteta Kluba željeli smo uključiti što veći broj članova u demokratske\n\n\nprocese. Zato smo odlučili da pravo glasa imaju svi koji su bili članovi i u prethodnoj godini, umjesto da\nse uvjetuje višegodišnje članstvo, što bi značajno smanjilo broj onih koji mogu sudjelovati. Ova će se\nodredba u budućnosti sigurno razmatrati, s mogućnošću da se pravo glasa veže uz više uzastopnih\ngodina članstva. Također, vrijedi istaknuti da u mnogim europskim članskim klubovima pravo glasa\nstječu oni koji su članovi samo godinu dana.\n\n**Zašto su Predsjednik Skupštine i Predsjednik Nadzornog odbora ista osoba?**\n\nU Statutu ne postoji funkcija Predsjednika Skupštine, a skupštinskom sjednicom u pravilu predsjeda\nPredsjednik NO kojemu je to tek jedna od dužnosti. Osoba koja predsjeda sjednicom Skupštine obavlja\ntek tehničku funkciju i ne mora uvijek biti predsjednik NO. Predsjednik NO svoje stvarne nadležnosti\nispunjava u NO. Ne treba nam inflacija različitih Predsjednika u Klubu bez jasnih dužnost', 'i. Nadzorni\nodbor neodvojivi je dio Skupštine i s time se izbjegava nepotrebno udvostručavanje pozicija i jasno\nrazdvaja nadležnost: predsjednik NO-a utječe isključivo na rad tog tijela, dok na ostale procese u\nSkupštini ne djeluje izvan svoje nadzorne uloge. Logično je i proceduralno ispravno da osoba koja vodi\nSkupštinu vodi i tijelo koje je njezina produžena ruka. Osim toga, unutar Skupštine postoji dovoljan broj\ndrugih članova koji, ako procijene da predsjednik NO-a odstupa od svojih ovlasti, mogu pokrenuti\ninicijativu za izvanrednu sjednicu ili izmijeniti dnevni red.\n\n**Uvodi li se verbalni delikt i zašto nema Etičkog povjerenstva?**\n\nPojam verbalni delikt tiče se isključivo odnosa države i pojedinca i potpuno je pogrešno i neprimjereno\nnjegovo korištenje u vezi pravila ponašanja jednog privatnog udruženja osoba s vlastitim pravilima ili\nmjerama, u kojima je udruživanje potpuno dobrovoljno. U privatnim organizacijama, poput sportskih\nklubova, uobičajeno je postojanje internih prav', 'ila ponašanja te stegovnih postupaka i sankcija. Svaka\norganizacija ima pravo odrediti svoja pravila i svatko ima pravo ne biti dio te organizacije. Bitno je\nnaglasiti da, u slučaju izricanja bilo koje stegovne mjere – posebno one najteže, poput isključenja –\nčlan ima pravo, nakon što iscrpi sve klupske instance, potražiti zaštitu i kod nadležnog suda. U zadnje\ndvije godine nije se desio niti jedan slučaj koji je zahtijevao pokretanje stegovnog postupka i zbog toga\nnema niti smisla uspostavljanje dodatnog tijela koje bi se zvalo Etičko povjerenstvo i koje bi se samo\ntime bavilo. I najvažnije, raspisivanjem dotičnih prekršaja u Statutu nije bio cilj postavljanje temelja za\nsankcioniranje i isključivanje članova već građenje kulture članskog Kluba na način da se jasnije\nkomunicira da član Kluba ima drugačija prava, ali i obaveze od navijača Kluba.\n\n\n']