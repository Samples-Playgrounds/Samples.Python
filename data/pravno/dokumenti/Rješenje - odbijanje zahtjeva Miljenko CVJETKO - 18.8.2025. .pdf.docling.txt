Na temelju članka 23. stavka 6. točka 1. i točka 5. Zakona o pravu na pristup informacijama (NN 25/13, 85/15 i 69/22), (u daljnjem tekstu: Zakon), povodom zahtjeva korisnika prava na pristup informacijama MILJENKA CVJETKO, Ulica Sv. Mateja 38, 10 000 Zagreb, službenik za  informiranje Hrvatskog judo saveza (u daljnjem tekstu: HJS), Ul. Ivana Cankara 13, 10 000 Zagreb, OIB:67894852113, donosi dana 18. kolovoza 2025.godine

## RJEŠENJE

Odbijaju se svi zahtjevi MILJENKA CVJETKO, Ulica Sv. Mateja 38, 10 000 Zagreb, OIB:34665061509 za pristup  informacijama,  podneseni  dana  11.  kolovoza  2025.g., u  kojima  podnositelj  zahtjeva  traži  od HRVATSKOG  JUDO  SAVEZA  dostavu  informacija  o  realizaciji  judaša  (judoka)  Dominika  Družeta,  Ane Viktorije  Puljiz,  Zlatka  Kumrić  i  Barbare  Matić    za  kalendarske  godine:  2020.,  2021.,  2022.,  2023.  i 2024.godinu,  zahtjev  za  dostavu  informacija  o  realizaciji  judašice  (judoke)    Nine  Simić  za  kalendarske godine: 2022., 2023. i 2024.godinu, te zahtjev za dostavu informacija o realizaciji judašice (judoke) Lare Cvjetko za 2024.godinu.

## Obrazloženje

Korisnik  prava  na  pristup  informacijama,  MILJENKO  CVJETKO,  Ulica  Sv.  Mateja  38,  10  000  Zagreb, OIB:34665061509 podnio je dana 11.08.2025.g. ukupno 25 zahtjeva za pristup informacijama u kojem traži od HRVATSKOG JUDO SAVEZA dostavu informacija o realizaciji judaša (judoka) Dominika Družeta, Ane Viktorije Puljiz, Zlatka Kumrić i Barbare Matić  za kalendarske godine: 2020., 2021., 2022., 2023. i 2024.godinu,  zahtjev  za  dostavu  informacija  o  realizaciji  judašice  (judoke)    Nine  Simić  za  kalendarske godine: 2022., 2023. i 2024.godinu, te zahtjev za dostavu informacija o realizaciji judašice (judoke) Lare Cvjetko za 2024.godinu.

Korisnik prava na pristup informacijama poslao je  e-mail dana 11.08.2025.g. koji je uputio na  sljedeće e

-mail adrese: office@judo.hr , sluzbenik-informiranje@judo.hr , dean.bogic@judo.hr,ivan.segedi@kif.unizg.hr,ivan.segedi@kif.hr,tadija.orlovic@odata.com.hrr,d.vlasta @stucos.hr,ivan.jelencic1946@gmail.com,gkovacic23@gmail.com,fernando.kirigin@opatija.hr,kirigin@ hotmail.com,ppi@pristupinfo.hr,pisarnica@pristupinfo.hr,marija.picek@pristupinfo.hr, tajnistvo@uskok.dorh.hr, Subject: Zahtjevi za pristup dokumentaciji za istrage i sudske postupke.

Korisnik prava na pristup informacijama je dana 17. veljače 2025.g. podnio gotovo identične zahtjeve njih 21., za sve osobe koje i u ovim zahtjevima pobrojava, s tim da je sada uključio dodatno i judašicu (judoku)  Ninu  Simić,  te  traži  istu  dokumentaciju  -  realizaciju  po  kalendarskim  godinama.  Dana 03.03.2025.g. tijelo javne vlasti - Hrvatski judo savez- donio je Rješenje kojim odbija podnositelja u odnosu na sve podnesene zahtjeve. Nije poznato da li je podnositelj zahtjeva na to Rješenje kojim se kumulativno rješavalo od 21. zahtjevu podnio žalbu Povjereniku za informiranje.

Tekst  e-maila  od  11.08.2025.g.  koji  prati  sada  25.  podnesena  zahtjeva  nejasan  je  i  konfuzan  u  smislu razloga traženja pristupa informacijama, pa se tijelo javne vlasti neće u ovom Rješenju posebno referirati na taj tekst. Obzirom je u odnosu na podnositelja zahtjeva pravno situacija nepromijenjena, odnosno sve okolnosti su identične onima u ožujku 2025.godine (trajanje sudskog postupka), to je tijelo javne vlasti odlučilo kako se u dispozitivu navodi.

Odredbom članka 23. stavkom 6., točka 1. Zakona o pravu na pristup informacijama propisano je da će tijelo javne vlasti rješenjem odbiti zahtjev ako se ispune uvjeti propisani u članku 15. stavku 1. citiranog Zakona.

Obzirom je situacija nepromijenjena, odnosno i dalje se pred Općinskim kaznenim sudom u Zagrebu vodi kazneni postupak, poslovni broj: K-240/2022, privatni tužitelj  HJS,  optuženik  Miljenko  Cvjetko,  datum pokretanja  postupka  18.02.2022.g.,  radi  kaznenog  djela  iz  čl.147  st.2.  Kaznenog  zakona  -  Uvreda  kaznena djela protiv časti i ugleda, to za vrijeme trajanja postupka tijelo javne vlasti ima zakonsku obvezu ograničavanja pristupa informacijama. Zatražene informacije referiraju se i na citirani kazneni postupak.

Nadalje, odredbom članka 23. stavkom 6. točkom 5. Zakona o pravu na pristup informacijama, propisano je da će tijelo javne vlasti rješenjem odbiti zahtjev ako jedan ili više međusobno povezanih podnositelja putem  jednog  ili više funkcionalno povezanih zahtjeva očito zloupotrebljava pravo na pristup informacijama, a osobito kada zbog učestalih zahtjeva za dostavu istih ili istovrsnih informacija ili zahtjeva kojima se traži velik broj informacija dolazi do opterećivanja rada i redovitog funkcioniranja tijela javne vlasti.

Podnositelj je podnio istog dana 11.08.2025.g. ukupno  25 zahtjeva, koji zahtjevi su sadržajno identični u smislu dokumenta koji se traži - realizacija, te u odnosu na veći broj osoba i za dugi vremenski period ( 2020-2024.g.), gdje bi sve i da nema sudskog kaznenog postupka kao zapreke udovoljavanja tolikom broju zahtjeva, bilo evidentno opterećivanje rada i redovnog funkcioniranja tijela javne vlasti.

Ponašanje  podnositelja  u  smislu  podnošenja  tolikog  broja  zahtjeva  potvrđuje  da  isti  koristi  pravo  na pristup informacijama suprotno njegovoj svrsi, odnosno zbog razloga koji se ne mogu povezati s javnim interesom, te da isti ne postupa s ciljem pribavljanja informacija od javnog značaja. S obzirom na prethodno navedeno, odlučeno je kao u izreci ovoga rješenja.

UPUTA O PRAVNOM LIJEKU: Protiv ovog rješenja može se izjaviti Žalba Povjereniku za informiranje u Zagrebu, Trg Žrtava fašizma 3, u roku od 15 dana od dana dostave Rješenja. Žalba se izjavljuje putem tijela javne vlasti.

Službenik za informiranje HRVATSKOG JUDO SAVEZA DEAN BOGIĆ

___

__________________________

Dostaviti:

Poštom na adresu MILJENKO CVJETKO, Ulica Sv. Mateja 38, 10 000 Zagreb e-mailom : miljenko.cvjetko@gmail.com