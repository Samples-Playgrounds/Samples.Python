<p>Na temelju članka 23. stavka 6. točka 1. i točka 5. Zakona o pravu na pristup informacijama (NN 25/13,<br />
85/15 i 69/22), (u daljnjem tekstu: Zakon), povodom zahtjeva korisnika prava na pristup informacijama<br />
MILJENKA CVJETKO, Ulica Sv. Mateja 38, 10 000 Zagreb, službenik za informiranje Hrvatskog judo saveza<br />
(u daljnjem tekstu: HJS), Ul. Ivana Cankara 13, 10 000 Zagreb, OIB:67894852113, donosi dana <strong>18. kolovoza</strong><br />
<strong>2025.godine</strong></p>
<p><strong>RJEŠENJE</strong></p>
<p><strong>Odbijaju se svi zahtjevi MILJENKA CVJETKO, Ulica Sv. Mateja 38, 10 000 Zagreb, OIB:34665061509 za</strong><br />
<strong>pristup informacijama, podneseni dana 11. kolovoza 2025.g.,</strong> u kojima podnositelj zahtjeva traži od<br />
HRVATSKOG JUDO SAVEZA dostavu informacija o realizaciji judaša (judoka) Dominika Družeta, Ane<br />
Viktorije Puljiz, Zlatka Kumrić i Barbare Matić za kalendarske godine: 2020., 2021., 2022., 2023. i<br />
2024.godinu, zahtjev za dostavu informacija o realizaciji judašice (judoke) Nine Simić za kalendarske<br />
godine: 2022., 2023. i 2024.godinu, te zahtjev za dostavu informacija o realizaciji judašice (judoke) Lare<br />
Cvjetko za 2024.godinu.</p>
<p><strong>Obrazloženje</strong></p>
<p>Korisnik prava na pristup informacijama, MILJENKO CVJETKO, Ulica Sv. Mateja 38, 10 000 Zagreb,<br />
OIB:34665061509 podnio je dana 11.08.2025.g. <strong>ukupno 25 zahtjeva</strong> za pristup informacijama u kojem<br />
traži od HRVATSKOG JUDO SAVEZA dostavu informacija o realizaciji judaša (judoka) Dominika Družeta,<br />
Ane Viktorije Puljiz, Zlatka Kumrić i Barbare Matić za kalendarske godine: 2020., 2021., 2022., 2023. i<br />
2024.godinu, zahtjev za dostavu informacija o realizaciji judašice (judoke) Nine Simić za kalendarske<br />
godine: 2022., 2023. i 2024.godinu, te zahtjev za dostavu informacija o realizaciji judašice (judoke) Lare<br />
Cvjetko za 2024.godinu.</p>
<p>Korisnik prava na pristup informacijama poslao je e-mail dana 11.08.2025.g. koji je uputio na sljedeće e</p>
<ul>
<li>mail adrese: office@judo.hr, sluzbenik-informiranje@judo.hr,<br />
dean.bogic@judo.hr,ivan.segedi@kif.unizg.hr,ivan.segedi@kif.hr,tadija.orlovic@odata.com.hrr,d.vlasta<br />
@stucos.hr,ivan.jelencic1946@gmail.com,gkovacic23@gmail.com,fernando.kirigin@opatija.hr,kirigin@<br />
hotmail.com,ppi@pristupinfo.hr,pisarnica@pristupinfo.hr,marija.picek@pristupinfo.hr,<br />
tajnistvo@uskok.dorh.hr, Subject: Zahtjevi za pristup dokumentaciji za istrage i sudske postupke.</li>
</ul>
<p>Korisnik prava na pristup informacijama je dana 17. veljače 2025.g. podnio gotovo identične zahtjeve njih 21., za sve osobe koje i u ovim zahtjevima pobrojava, s tim da je sada uključio dodatno i judašicu<br />
(judoku) Ninu Simić, te traži istu dokumentaciju – realizaciju po kalendarskim godinama. Dana<br />
03.03.2025.g. tijelo javne vlasti – Hrvatski judo savez- donio je Rješenje kojim odbija podnositelja u odnosu<br />
na sve podnesene zahtjeve. Nije poznato da li je podnositelj zahtjeva na to Rješenje kojim se kumulativno<br />
rješavalo od 21. zahtjevu podnio žalbu Povjereniku za informiranje.</p>
<p>Tekst e-maila od 11.08.2025.g. koji prati sada 25. podnesena zahtjeva nejasan je i konfuzan u smislu<br />
razloga traženja pristupa informacijama, pa se tijelo javne vlasti neće u ovom Rješenju posebno referirati<br />
na taj tekst. Obzirom je u odnosu na podnositelja zahtjeva pravno situacija nepromijenjena, odnosno sve<br />
okolnosti su identične onima u ožujku 2025.godine (trajanje sudskog postupka), to je tijelo javne vlasti<br />
odlučilo kako se u dispozitivu navodi.</p>
<p>Odredbom članka 23. stavkom 6., točka 1. Zakona o pravu na pristup informacijama propisano je da će<br />
tijelo javne vlasti rješenjem odbiti zahtjev ako se ispune uvjeti propisani u članku 15. stavku 1. citiranog<br />
Zakona.</p>
<p>Obzirom je situacija nepromijenjena, odnosno i dalje se pred Općinskim kaznenim sudom u Zagrebu vodi<br />
kazneni postupak, poslovni broj: K-240/2022, privatni tužitelj HJS, optuženik Miljenko Cvjetko, datum<br />
pokretanja postupka 18.02.2022.g., radi kaznenog djela iz čl.147 st.2. Kaznenog zakona – Uvreda –<br />
kaznena djela protiv časti i ugleda, to za vrijeme trajanja postupka tijelo javne vlasti ima zakonsku obvezu<br />
ograničavanja pristupa informacijama. Zatražene informacije referiraju se i na citirani kazneni postupak.</p>
<p>Nadalje, odredbom članka 23. stavkom 6. točkom 5. Zakona o pravu na pristup informacijama, propisano<br />
je da će tijelo javne vlasti rješenjem odbiti zahtjev ako jedan ili više međusobno povezanih podnositelja<br />
putem jednog ili više funkcionalno povezanih zahtjeva očito zloupotrebljava pravo na pristup<br />
informacijama, a osobito kada zbog učestalih zahtjeva za dostavu istih ili istovrsnih informacija ili zahtjeva<br />
kojima se traži velik broj informacija dolazi do opterećivanja rada i redovitog funkcioniranja tijela javne<br />
vlasti.</p>
<p>Podnositelj je podnio istog dana 11.08.2025.g. ukupno 25 zahtjeva, koji zahtjevi su sadržajno identični u<br />
smislu dokumenta koji se traži - realizacija, te u odnosu na veći broj osoba i za dugi vremenski period (<br />
2020—2024.g.), gdje bi sve i da nema sudskog kaznenog postupka kao zapreke udovoljavanja tolikom<br />
broju zahtjeva, bilo evidentno opterećivanje rada i redovnog funkcioniranja tijela javne vlasti.</p>
<p>Ponašanje podnositelja u smislu podnošenja tolikog broja zahtjeva potvrđuje da isti koristi pravo na<br />
pristup informacijama suprotno njegovoj svrsi, odnosno zbog razloga koji se ne mogu povezati s javnim<br />
interesom, te da isti ne postupa s ciljem pribavljanja informacija od javnog značaja.<br />
S obzirom na prethodno navedeno, odlučeno je kao u izreci ovoga rješenja.</p>
<p>UPUTA O PRAVNOM LIJEKU: Protiv ovog rješenja može se izjaviti Žalba Povjereniku za informiranje u Zagrebu, Trg Žrtava fašizma 3, u roku od 15 dana od dana<br />
dostave Rješenja. Žalba se izjavljuje putem tijela javne vlasti.</p>
<p>Službenik za informiranje<br />
HRVATSKOG JUDO SAVEZA</p>
<p>Dostaviti:<br />
Poštom na adresu MILJENKO CVJETKO, Ulica Sv. Mateja 38, 10 000 Zagreb<br />
e-mailom : miljenko.cvjetko@gmail.com</p>
