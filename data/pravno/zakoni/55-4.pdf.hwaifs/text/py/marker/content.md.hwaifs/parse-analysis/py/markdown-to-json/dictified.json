{"REPUBLIKA HRVATSKA MINISTARSTVO PROSVJETE I \u0160PORTA": "", "KONA\u010cNI PRIJEDLOG ZAKONA O SPORTU": {"V. RAZLIKE IZME\u0110U RJE\u0160ENJA KOJA SE PREDLA\u017dU KONA\u010cNIM PRIJEDLOGOM ZAKONA U ODNOSU NA RJE\u0160ENJA IZ PRIJEDLOGA ZAKONA": "Posebna pozornost posve\u0107ena je primjedbama saborskih odbora i klubova stranaka koje su se odnosile na potrebu pobolj\u0161anja financiranja sporta i tra\u017eenja da se predlo\u017ee konkretna rje\u0161enja u Kona\u010dnom prijedlogu zakona. Zbog toga navodimo stavove saborskih odbora i klubova zastupnika kako slijedi.\n\nOdbor za obitelj, mlade\u017e i \u0161port smatra da <u>Vlada treba jo\u0161 jednom dobro promisliti i ponuditi porezne olak\u0161ice koje bi motiviraju\u0107e djelovale na potencijalne sponzore.</u> Ukazano je da je nekada sport imao isti status kao kultura i da bi trebalo razmotriti mogu\u0107nost vra\u0107anja tog statusa. Potrebno je tretiranje sporta u poreznom sustavu kao i kulture, \u0161to on svakako zaslu\u017euje, te da su porezne olak\u0161ice bolji na\u010din pronala\u017eenja sredstava za ulaganje u razvoj \u0161porta.\n\nOdbor za obrazovanje, znanost i kulturu navodi da se dio prora\u010duna mora namijeniti sportu s napomenom da sve jedinice lokalne samouprave moraju u svojim prora\u010dunima predvidjeti sredstva za tu namjenu.\n\nOdbor za rad, socijalnu politiku i zdravstvo navodi da je <u>izdvajanje za sport od igara na sre\u0107u nedostatno</u> te da bi trebalo pove\u0107ati sredstva za financiranje sporta osoba s invaliditetom.\n\nOdbor za turizam navodi da bi <u>trebalo poticati izgradnju sportskih objekata</u> koji bi bili, kako u funkciji raznovrsnosti turisti\u010dke ponude, tako i zadovoljavanju potreba svih gra\u0111ana odnosnih podru\u010dja, te <u>omogu\u0107iti da ulaganja u sportske objekte idu iz tro\u0161kova poslovanja</u> investitora, a ne isklju\u010divo iz dobiti tih dru\u0161tava ili eventualnih kreditnih sredstava.\n\nKlub zastupnika Hrvatskog bloka (Krunoslav Ga\u0161pari\u0107) ukazuje da <u>porezni sustav</u> prakti\u010dki ne priznaje \u0161port u neki poseban sustav, dapa\u010de da ima poku\u0161aja da se \u0161port svrsta u kategoriju dru\u0161tvenih djelatnosti i aktivnosti na koje se gleda s podozrenjem, odnosno \u010dak na sivu zonu pogodnu za pranje novca. <u>U osiroma\u0161enom gospodarstvu te\u0161ko se mo\u017ee o\u010dekivati da bi se \u0161port mogao financirati samo iz vlastitih izvora</u> zasnovanih na donacijama, \u010dlanarinama i marketingu. U ovakvoj situaciji <u>spas za \u0161port je stimulirati ulaganje kroz porezne olak\u0161ice, a o \u010demu ovaj prijedlog zakona na\u017ealost ne govori ni\u0161ta konkretno. Dr\u017eava bi morala financirati svakako obrazovanje, osposobljavanje i onu usku specijalizaciju, ona bi dakle morala <u>i\u0107i ka obrazovanju stru\u010dno-sportskih radnika</u>, ona mora <u>preuzeti gradnju sportskih objekata, financiranje globalnih natjecanja vrhunskih sporta\u0161a</u> itd. Postavljena su pitanja glede financiranja sporta i dat je odgovor. <u>Nudi li predlagatelj Zakona pobolj\u0161anje? Nude li se poreske olak\u0161ice koje bi motivirale potencijalne sponzore?</u> Nudi li se status \u0161portu sli\u010dan ili istovjetan onom kakav ima kultura? <u>Ne.</u></u>\n\nKlub zastupnika SDP (Branislav Tu\u0161ek) navodi da je neizbje\u017eno <u>pitanje pove\u0107anje</u> sredstava za financiranje sporta. Nismo sigurni da zakon definira i rje\u0161ava to pitanje.\n\nKlub zastupnika HSLS-a (Mario Kova\u010d) ukazuje da treba postaviti pitanje koliko Hrvatska dr\u017eava izdvaja za \u0161port. <u>Hrvatska</u> od 2000. godine u prora\u010dunu <u>za \u0161port izdvaja sve manje sredstava. Godinama se planski ne izdvaja niti jedna kuna za potrebnu izgradnju \u0161portskih objekata. Po izdvajanjima iz bruto dru\u0161tvenog proizvoda na samom smo dnu europske ljestvice</u>\n\njer izdvajamo samo 0,3% BDP-a za \u0161port, za razliku od niza tranzicijskih zemalja koje izdvajaju 0,6% BDP-a ili vi\u0161e. Jednako tako je i s izdvajanjima za sport od igara na sre\u0107u.\n\nKlub zastupnika HSS (Dr. Miroslav Furdek) navodi da je najbitnije iznala\u017eenje kvalitetnijih izvora financiranja sporta je \u0107e ina\u010de sva ova kvalitetna zakonska rje\u0161enja biti samo mrtvo slovo na papiru. Klub misli da se treba pove\u0107ati udio iz dobiti igara na sre\u0107u, da se trebaju uvesti porezne olak\u0161ice potencijalnim sponzorima i naravno ne zadnje ali vrlo bitno, treba se pove\u0107ati izdvajanje iz dr\u017eavnog prora\u010duna. Tako\u0111er da bi trebalo osigurati sportu isti status kao i kulturi.\n\nKlub zastupnika LIBRA-e (Dr. sc. Zrinjka Glovacki-Bernardi) smatra da prva saborska zada\u0107a, koja proizlazi iz sustavnog bavljenja ovom problematikom, jest <u>da sport u narednom prora\u010dunu dobije druk\u010diji status i druk\u010dije mjesto nego \u0161to ga je imao do sada u prora\u010dunima.</u> Isto tako <u>o\u010dekujemo prijedloge na koji na\u010din se financiranje sporta mo\u017ee poduprijeti iz drugih izvora, dakle donacijama,</u> iz sredstava Lutrije Hrvatske i sli\u010dno. Navode da Hrvatska ima pojedina\u010dne i ekipne velike sportske uspjehe, ali i da je \u010dinjenica da <u>Hrvatska u prora\u010dunu za sport izdvaja nedopustivo malo</u>.\n\nKlub zastupnika HDZ-a (Mr. Zlatko Mate\u0161a) ukazuje da <u>hrvatski sport</u> nema krize rezultata, ali <u>ima krizu financiranja organizacije.</u> Zabrinjavaju\u0107e je da u okviru vlastitog ministarstva \u0161port sudjeluje sa svega 1% prora\u010duna tog ministarstva. <u>Financiranje ovisi o Hrvatskom saboru i da zastupnici ne trebaju nikome slati poruke, ve\u0107 da se to moramo rije\u0161iti u <u>Hrvatskom saboru.</u> Sredstvima prikupljenim od uplata igara na sre\u0107u sve \u0107e udruge iz ovog izvora dobiti na neki na\u010din u postotku puno vi\u0161e nego \u0161port. Zbroj svih udruga u Hrvatskoj, zbroj svih njihovih aktivnosti i zbroj svih njihovih \u010dlanova nije ni pribli\u017ean broju ljudi koji se u Hrvatskoj bave \u0161portom. \u0160port je po broju sudionika glavna djelatnost uz svakodnevni rad kojim se neko u ovoj zemlji bavi. U pogledu donacija sport treba ima isti status kao kultura.</u>\n\nKlub zastupnika HSP HKDU (Mr. sc. Miroslav Ro\u017ei\u0107) navodi da je <u>financiranje \u0161porta</u> zapravo najve\u0107i problem ovoga Zakona i ono \u0161to je najva\u017enije za rije\u0161iti, jer ako se rije\u0161i financiranje sve drugo rije\u0161it \u0107e se puno lak\u0161e. Posti\u0107i \u0107emo puno lak\u0161e konsenzus oko ostalih stvari. \u0160port bi trebao imati isti status kao i kultura.\n\nBez obzira na navedeno, a vezano za financiranje sporta kroz poreske olak\u0161ice i druge mjere, mora se navesti da nije mogu\u0107e ta pitanja sustavno rije\u0161iti ovim Zakonom, ve\u0107 \u0107e se to rje\u0161avati zakonima i drugim propisima koji ure\u0111uju podru\u010dje poreza, carina i druga financijska pitanja.\n\nNavodimo nove i izmijenjene odredbe koje su posljedica stavova saborskih odbora, stajali\u0161ta strana\u010dkih klubova i diskusija zastupnika iznesenih tijekom rasprave (prvog \u010ditanja) u Hrvatskom saboru te mi\u0161ljenja i prijedloga pojedinih ministarstva i ureda, kao i zaklju\u010daka na koordinacijama.\n\n['U sustav sporta uvr\u0161tena su visoka u\u010dili\u0161ta za \u0161kolovanje kadrova u sportu (\u010dl. 7.);', 'Zbog mogu\u0107eg sukoba interesa unesene su odredbe o vlasnicima kladionica i menad\u017eerima sporta\u0161a kojima se ograni\u010dava sudjelovanje u tijelima upravljanja i zastupanju u sportskim klubovima i savezima (\u010dl. 9.);', 'Iz istog razloga osobama koje neposredno mogu utjecati na uvjete, sustav i regularnost natjecanja tj. sportskim sucima, delegatima i povjerenicima propisano je ograni\u010denje sudjelovanja u skup\u0161tinama i izvr\u0161nim tijelima sportskih saveza (\u010dl. 18.);', 'Unesena je odredba kojom se po prvi puta u jednom zakonu o sportu spominju udruge navija\u010da, kao oblik udru\u017eivanja gra\u0111ana u sustavu sporta (\u010dl. 14.);', 'Dana je mogu\u0107nost osnivanja me\u0111u\u017eupanjiskih sportskih saveza ako ne postoje uvjeti za osnivanje \u017eupanijskih sportskih saveza (\u010dl. 16.);', 'Propisano je da se studentski sport mo\u017ee financirati i iz prora\u010duna jedinica podru\u010dne (regionalne) samouprave (\u010dl. 21.);', 'Temeljem zaklju\u010daka saborskih odbora i usugla\u0161enih prijedloga sportskih udru\u017eenja (saveza) osoba s invaliditetom unesene su odredbe kojima su stavljene u ravnopravan polo\u017eaj sve vrste osoba s invaliditetom i svi nacionalni sportski savezi osoba s invaliditetom. Uz Hrvatski paraolimpijski odbor kao autonomni savezi uvr\u0161teni su Hrvatski sportski savez gluhih i Specijalna olimpijada.', 'U djelokrug Hrvatskog olimpijskog odbora unesene su odredbe o osiguravanju kadrovskih i materijalnih uvjeta i organiziranju istra\u017eiva\u010dko-razvojnog rada u sportu. Hrvatskom olimpijskom odboru dana je ovlast da daje mi\u0161ljenja je li neka aktivnost sport, a radi u\u010destalih pojava novih sportova odnosno aktivnosti za koje se zahtjeva status sporta (\u010dl. 26.);', 'Hrvatskom olimpijskom odboru dano je ovla\u0161tenje izdavanja javnih isprava rje\u0161enja o kategorizaciji vrhunskih sporta\u0161a na temelju op\u0107eg akta o kategorizaciji vrhunskih sporta\u0161a te je propisano za koje kategorije se obveze i prava odnose (\u010dl. 42.);', 'Vrhunskim sporta\u0161ima i osobama koje imaju odgovaraju\u0107u stru\u010dnu spremu ili su stru\u010dno osposobljene za stru\u010dne poslove u sportu otvorena je mogu\u0107nost slu\u017eenja vojnog roka ili civilne slu\u017ebe po posebnim uvjetima, koje pravilnicima ure\u0111uju ministar obrane, ministar rada i socijalne skrbi i ministar nadle\u017ean za poslove sporta (\u010dl. 46.);', 'Propisano je da se status sportskih sudaca, delegata, povjerenika i drugih osoba u funkciji sporta stje\u010de na temelju op\u0107ih akata nacionalnih sportskih saveza (\u010dl. 48.);', 'Definiran je status dragovoljaca u sportu te odre\u0111eno koja prava imaju za vrijeme dragovoljnog rada (\u010dl. 49.);', 'Definiran je status menad\u017eera sporta\u0161a i njihovih ugovora sa sporta\u0161ima u sustavu sporta Hrvatske, te prava i ovlasti nacionalnih sportskih saveza, obveze menad\u017eera sporta\u0161a i sporta\u0161a (\u010dl. 50.);', 'Zbog izri\u010ditog zahtjeva Hrvatskog nogometnog saveza utemeljenog na pravilima UEF-e u Kona\u010dnom prijedlogu zakona nije predvi\u0111ena mogu\u0107nost podjele dobiti dioni\u010darima profesionalnog kluba, ve\u0107 se ona u cijelosti mora upotrijebiti za razvoj djelatnosti kluba (\u010dlanak 84.);', 'U cilju spre\u010davanja nereda za vrijeme natjecanja u \u010dlanku 107. preciznije su definirane nedopu\u0161tene radnje na sportskim objektima;', 'Ure\u0111ena su pitanja u vezi s doping kontrolom \u017eivotinja (konja) koje sudjeluju u sportskim natjecanjima kao i obveze klubova i organizatora (\u010dl. 114.);', 'Utemeljeno je Povjerenstvo za borbu protiv dopinga u sportu kao stru\u010dno savjetodavno tijelo Vlade Republike Hrvatske. Propisan je izbor i broj \u010dlanova. Povjerenstvo sustavno prati i koordinira akcije u borbi protiv dopinga i predla\u017ee mjere za spre\u010davanje uzimanja dopinga (\u010dl. 115.);', 'Sportski objekti od osobitog interesa za Republiku Hrvatsku mogu se utvrditi i nacionalnim programom sporta (\u010dl. 122.);', 'Unesene su odredbe o sportskim zakladama i fundacijama jer se putem njih daje mogu\u0107nost unapre\u0111enja sporta kao op\u0107ekorisne djelatnosti i ostvarenje op\u0107ekorisnih sportskih svrha. Kroz zaklade i fundacije posebno se otvara mogu\u0107nost inozemnih i doma\u0107ih donacija (\u010dlanak 133.).', 'Subjekti koji izvr\u0161avaju nacionalni program sporta ministarstvu nadle\u017enom za poslove sporta dostavljaju izvje\u0161\u0107a o izvr\u0161enju utvr\u0111enih obveza i provedbi programskih zada\u0107a (\u010dlanak 134.).', 'U prelaznim i zavr\u0161nim odredbama propisano je da amaterski sportski klubovi koji imaju uvjete za promjenu statusa u profesionalne klubove taj postupak trebaju dovr\u0161iti u roku od godinu dana od dana stupanja Zakona na snagu (\u010dlanak 164.)..']\n\nVI. PRIJEDLOZI I MI\u0160LJENJA NA PRIJEDLOG ZAKONA\n\nKOJE PREDLAGATELJ NIJE PRIHVATIO\n\nS obzirom da su sportske zajednice va\u017ean \u010dimbenik cielokupnog sustava sporta, nisu se mogla prihvatiti stajali\u0161ta Odbora za obrazovanje, znanost i kulturu prema kojima bi ulogu zajednica u velikom dijelu trebala preuzeti tijela dr\u017eavne uprave nadle\u017ena za sport. Ovim se Zakonom gotovo u detalje propisuje metodologija predlaganja, usvajanja, financiranja, realizacije i kontrola izvr\u0161enja programa javnih potreba, a pobrojani su i poslovi kao i subjekti koji \u0107e te poslove obavljati (\u010dlanci: 19, 20, 131, 132, 137 i 138). Prema tim odredbama sportske zajednice postaju stru\u010dni \u00abservis\u00bb cjelokupnog sporta na podru\u010dju na kojem djeluju. One tako objedinjuju, izra\u0111uju i zajedni\u010dki program sporta predla\u017eu poglavarstvu i skup\u0161tini na usvajanje, kontroliraju svoje \u010dlanice u svezi s realizacijom usvojenog programa, izra\u0111uju kriterije za vrednovanje programa javnih potreba u sportu, poglavarstvima redovito podnose izvje\u0161\u0107a o realizaciji odobrenih programa, a posve iz prakti\u010dnih razloga naj\u010de\u0161\u0107e su i financijski servis cjelokupnog sustava sporta na svojem podru\u010dju, itd. S druge strane, jo\u0161 zna\u010dajnija postaje uloga ureda dr\u017eavne uprave u \u017eupanijama i gradu Zagrebu u svezi s upravnim i inspekcijski nadzorom u okviru kojeg je i nadzor nad kontrolom realizacije programa u sportskim zajednicama, \u0161to u proteklom razdoblju u pravilu nije \u010dinjeno. Upravo ovakva podjela uloga jam\u010di kompetentnost, stru\u010dnost i transparentnost djelovanja svih \u010dimbenika i poslova u svezi realizacije programa iavnih potreba sporta u \u017eupanijama, gradovima i gradu Zagrebu.\n\nI uz sve sociolo\u0161ko-kulturne, odgojne, zdravstvene i druge vrijednosti, prijedlog Odbora za obitelj, mlade\u017e i sport o stalnoj zabrani to\u010denja alkoholnih pi\u0107a na stadionima, sportskim dvoranama i drugim sportskim objektima na kojima se svaki dan trenira i igra, na\u017ealost nije mogu\u0107e prihvatiti zbog mnogih razloga. Zala\u017eemo se za dosljedno provo\u0111enje propisa o zabrani to\u010denja alkohola maloljetnim osobama, \u010dime se djelomi\u010dno posti\u017ee o\u010dekivana svrha ovog vrijednog, ali za sada neprovedivog prijedloga.\n\nNije prihva\u0107en prijedlog Odbora za obitelj, mlade\u017e i \u0161port da se u \u010dlanku 3. bri\u0161e odredba stavka 2. kao nepotrebna, jer Ustav Republike Hrvatske u \u010dlanku 14. jam\u010di ravnopravnost ljudi bez obzira na rasu, boju ko\u017ee, spol, vjeru, nacionalnost, politi\u010dko ili drugo uvjerenje. Ova odredba sastavni je dio i me\u0111unarodnih konvencija iz podru\u010dja sporta, a sport kao specifi\u010dna ljudska djelatnost, koju ure\u0111uje ovaj Zakon, jo\u0161 se jednom nedvosmisleno i izrijekom opredjeljuje i izja\u0161njava da je dostupan svima.\n\nNije bilo mogu\u0107e prihvatiti primjedbu Odbora za obitelj, mlade\u017e i \u0161port da djelovanje \u0161kolskih sportskih klubova ne treba propisivati ministar nadle\u017ean za poslove sporta. Nije apsurdno da ministar nadle\u017ean za poslove prosvjete i sporta propisuje rad \u0161kolskih sportskih klubova, upravo suprotno - apsurdno bi bilo kada rad i djelovanje \u0161kolskih sportskih klubova ne bi propisivao nadle\u017eni ministar.\n\nSvjesni da je jedan od temeljnih postulata tr\u017ei\u0161noga gospodarstva upravo raspodjela dobiti, ipak nije bilo mogu\u0107e prihvatiti primjedbu da se profesionalnim sportskim klubovima ne mo\u017ee ograni\u010davati raspodjela dobiti dioni\u010darima. Profesionalni sportski klubovi u svakom su slu\u010daju specifi\u010dna sportska dioni\u010darska dru\u0161tva i kao takva imaju neke posebnosti u odnosu na ostala trgova\u010dka dru\u0161tva. Jedna od tih posebnosti je i ograni\u010denje u smislu raspolaganja s ostvarenom dobiti, tako da se ona u cjelini mora utro\u0161iti u razvoj kluba, \u0161to je zahtjev europskih sportskih asocijacija i nacionalnih sportskih saveza u sklopu kojih \u0107e i djelovati profesionalnih klubovi, a takva je praksa ve\u0107 godinama prisutna u gotovo svim europskim profesionalnim nogometnim klubovima.\n\nO pitanju davanja suglasnosti na organizaciju velikih sportskih priredbi u Hrvatskoj, smatramo da je dovoljna suglasnost Vlade Republike Hrvatske, ali bilo bi vrlo korisno kada bi nadle\u017eni saborski odbor, odnosno Hrvatski sabor odr\u017eao tematsku raspravu i zauzeo stajali\u0161te o ovim pitanjima, jer je o\u010dit veliki interes za odr\u017eavanje velikih svjetskih i europskih sportskih priredbi u Republici Hrvatskoj, za koje se kandidature \u010desto olako nude i prihva\u0107aju, a onda se\n\nnaknadno razmi\u0161lja o osiguravanju potrebnih dodatnih (prora\u010dunskih) sredstava, kojih naravno pod tim uvjetima nema.\n\nU odnosu na primjedbu zastupnika da o broju igra\u010da profesionalaca u amaterskom klubu treba odlu\u010diti nacionalni sportski savez, smatramo da to ne treba u potpunosti prepustiti nacionalnim sportskim savezima, jer bi bilo neprimjereno da u amaterskom klubu, primjerice, igra vi\u0161e od 50% profesionalaca, \u0161to se na novi na\u010din vrlo precizno rje\u0161ava \u010dlankom 12. ovoga prijedloga Zakona. Ostala pitanja sustava natjecanja u kojem \u0107e zajedno nastupati profesionalni i amaterski sportski klubovi te pod kojim uvjetima, regulirat \u0107e nacionalni sportski savezi svojim aktima.\n\nU odnosu na prijedlog da bi Zakonom trebalo propisati optimalne sportske pripreme za olimpijske igre i sli\u010dno, smatramo da je pitanje optimalnih priprema sporta\u0161a za pojedino natjecanje \u010disto stru\u010dno pitanje. To \u0107e se definirati kriterijima o vrednovanju pojedinog dijela javnih potreba u sportu i to zajedni\u010dki pojedini nacionalni sportski savezi i Hrvatski olimpijski odbor\n\n\u010cinjenica je da se ovim prijedlogom Zakona kao i dosada\u0161njim Zakonom jedino HOC \u00abBjelolasica\u00bb progla\u0161ava kao sportski objekt od posebnog interesa za dr\u017eavu i to prete\u017eno zbog toga \u0161to je rije\u010d o jedinom trgova\u010dkom dru\u0161tvu u sportu koje je u vlasni\u0161tvu Republike Hrvatske. Bilo je nekoliko prijedloga da se tu svrstaju jo\u0161 neki objekti. O tome spadaju li jo\u0161 neki sportski objekti u tu kategoriju, odlu\u010dit \u0107e Hrvatski sabor u postupku dono\u0161enja Nacionalnog programa sporta.\n\nNa primjedbu da Prijedlog Zakona nije odgovorio na pitanje \u0161to financira dr\u017eava, odnosno koje programe, a koje lokalna i podru\u010dna samouprava, smatramo da se ba\u0161 ovim prijedlogom Zakona u detalje \u010dlancima 131. i 132. definira koji su to programi javnih potreba koji se financiraju na lokalnoj odnosno dr\u017eavnoj razini. Osim toga ni u kom slu\u010daju se ne bi smjeli financirati programi javnih programa u sportu raspisivanjem natje\u010daja, jer bi to ugrozilo cjelokupnu sportsku djelatnost, koja u klubovima djeluje u vi\u0161egodi\u0161njem kontinuitetu, sli\u010dno kao \u0161kole u sustavu obrazovanja.\n\nNije se mogla prihvatiti primjedba da strane pravne i fizi\u010dke osobe ne bi smjele imati mogu\u0107nost obavljanja sportskih djelatnosti u Hrvatskoj jer bi to bilo u suprotnosti sa zakonodavstvom Republike Hrvatske i postoje\u0107om praksom koja proizlazi iz na\u0161eg Ustava i zakona.\n\nNa prijedlog da se redovita zdravstvena za\u0161tita sporta\u0161a, koja osobito pada na teret roditelja djece sporta\u0161a, ovim Zakonom rije\u0161i na druk\u010diji na\u010din, odgovaramo da je zdravstvena za\u0161tita sporta\u0161a tako\u0111er dio javnih potreba sporta, te da se obvezni zdravstveni pregledi sporta\u0161a sufinanciraju sredstvima prora\u010duna jedinica lokalne i podru\u010dne (regionalne) samouprave u mjeri u kojoj je to mogu\u0107e, a u pravilu se uvodi i participacija samih sporta\u0161a. S obzirom na ograni\u010dena prora\u010dunska sredstva, ne mo\u017ee se o\u010dekivati da se zdravstveni pregledi sporta\u0161a u potpunosti financiraju iz tog izvora i da se to ovim Zakonom utvrdi. Pod pojmom \"odgovaraju\u0107a edukacija iz sportske medicine\" smatra se da je imaju lije\u010dnici koji su zavr\u0161ili specijalizaciju sportske medicine.\n\nKada se govori o prijenosu vlasni\u0161tva na sportskim objektima, ovaj se Zakon ne bavi na\u010dinom na koji \u0107e vlasnik otu\u0111iti pojedini sportski objekt, ho\u0107e li to na primjer biti natje\u010dajem ili pak pogodbom, jer to i nije materija ovog Zakona, ali se zbog za\u0161tite objekta u smislu neopravdanog uklanjanja ili neprihvatljive promjene namjene u neke druge svrhe propisuju vrlo precizne odredbe koje bi to u potpunosti trebale onemogu\u0107iti.\n\n\u0160to se ti\u010de sportskih objekata koji se nalaze na pomorskom dobru, smatramo da je radi za\u0161tite njihove namjene kao i domicilnih sportskih klubova potrebno i ovim Zakonom predvidjeti njihov prioritet u odnosu na mogu\u0107u dodjelu koncesije.\n\nU odnosu na primjedbu o mogu\u0107em sustavu natjecanja u kojem \u0107e zajedno nastupati sporta\u0161i profesionalci i amateri, ovaj Zakon samo na\u010delno utvr\u0111uje neka osnovna pravila, kao\n\nprimjerice u \u010dlanku 12. gdje se ka\u017ee da za amaterski sportski klub mo\u017ee nastupati u istom trenutku najvi\u0161e do 50% igra\u010da profesionalaca. Ostala pravila sustava pojedinih natjecanja propisivat \u0107e svojim aktima nacionalni sportski savezi. U gotovo svim europskim zemljama postoje mje\u0161oviti sustavi natjecanja u kojima ravnopravno sudjeluju amaterski i profesionalni klubovi, te u jednom klubu igraju zajedno i amateri i profesionalci. Naravno, tamo gdje za to postoje odre\u0111eni uvjeti postoje i \u010disto profesionalne lige. Kod nas \u0107e najvjerojatnije prevladati mje\u0161oviti sustav natjecanja i zbog toga se ta odluka prepu\u0161ta svakom pojedinom nacionalnom sportskom savezu.\n\nPodr\u017eavamo prijedlog da se razmotri mogu\u0107nost zapo\u0161ljavanja vrhunskih sporta\u0161a u javnim slu\u017ebama kao mogu\u0107nost za rje\u0161avanje njihovih osnovnih egzistencijalnih pitanja. U svakom slu\u010daju to je jedna od mogu\u0107nosti za rje\u0161avanje tog statusnog pitanja vrhunskih sporta\u0161a. Smatramo, me\u0111utim, da je to pitanje vi\u0161e u domeni politi\u010dkih odluka i dogovora nacionalnih sportskih saveza i Hrvatskog olimpijskog odbora s nadle\u017enim tijelima vlasti i da to ne bi bilo mogu\u0107e na zadovoljavaju\u0107i na\u010din urediti ovim Zakonom.\n\nNismo mogli prihvatiti primjedbu da bi u Zakon trebalo unijeti odredbe o \u017eenskom sportu \u00abjer ... \u017eenski sport jest diskriminiran kod nas\u00bb. Ovaj Zakon ne dijeli sport na mu\u0161ki i \u017eenski i ne diskriminira \u017eene. Pravni polo\u017eaj \u017eena i mu\u0161karaca koji se bave sportom ili sportskim djelatnostima je ovim Zakonom izjedna\u010den. Prema \u010dlanku 3. stavku 2. \"Sport mora biti dostupan svima bez obzira na ... spol...\", a \u010dlankom 38., u definiciji se navodi \"Sporta\u0161ica i sporta\u0161\", \u0161to je, koliko nam je znano, prvi put da se na ovaj na\u010din u nekom zakonu o sportu izjedna\u010duju \u017eene i mu\u0161karci.\n\nIzra\u017eenu \"dvojbu prema lokalnoj samoupravi i njezinoj obvezi da osigura financijske, prostorne i druge uvjete za bavljenje sportom djece i mladih\" i \"kako \u0107e to jedinice lokalne samouprave mo\u0107i ostvariti, osobito one \u010dije gospodarstvo je nedostatno, a prora\u010dun ne osigurava dovoljno novca\", ne mo\u017eemo prihvatiti. Naime, jedinice lokalne i podru\u010dne (regionalne) samouprave koje su na temelju zakona stekle taj status, moraju osiguravati sredstva u prora\u010dunima za funkcioniranje odnosno obavljanje poslova iz svoje nadle\u017enosti i djelokruga, pa i za navedeno u ovom Zakonu glede sporta djece i mlade\u017ei."}}