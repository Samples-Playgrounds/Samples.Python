"[\"# **HRVATSKI SABOR** Na temelju \\u010dlanka 89. Ustava Republike Hrvatske, donosim ## **ODLUKU** ### **O PROGLA\\u0160ENJU ZAKONA O SPORTSKOJ INSPEKCIJI** #### **1964** Progla\\u0161avam Zakon o sportskoj inspekciji, koji je Hrvatski sabor donio na sjednici 13. srpnja 2012. godine. Klasa: 011-01/12-01/94 Urbroj: 71-05-03/1-12-2 Zagreb, 18. srpnja 2012. Predsjednik Republike Hrvatske **Ivo Josipovi\\u0107,** v. r. ## **ZAKON** ### **O SPORTSKOJ INSPEKCIJI** I. OP\\u0106E ODREDBE \\u010clanak 1. Ovim se Zakonom ure\\u0111uje ustroj, poslovi, na\\u010din rada, prava, du\\u017enosti i ovlasti sportske inspekcije (u daljnjem tekstu: inspekcija). \\u010clanak 2. Inspekcija provodi inspekcijski nadzor nad provedbom Zakona o sportu i propisa donesenih na temelju njega te poduzima mjere i radnje za koje je ovla\\u0161tena ovim Zakonom. ### II. USTROJ INSPEKCIJE \\u010clanak 3. (1) Inspekcijski nadzor u prvom stupnju obavljaju sportski inspektori i vi\\u0161i sportski inspektori u uredima dr\\u017eavne uprave u \\u017eupanijama, odnosno u Gradskom uredu Grada Zagreba (u daljnjem tekstu: inspektori), a u drugom stupnju dr\\u017eavni sportski inspektori, vi\\u0161i dr\\u017eavni sportski inspektori i glavni sportski inspektor ministarstva nadle\\u017enog za sport (u daljnjem tekstu: dr\\u017eavni inspektori). (2) Iznimno od odredbe stavka 1. ovoga \\u010dlanka, poslove inspekcijskog nadzora u prvom stupnju mogu obavljati dr\\u017eavni inspektori. (3) Protiv rje\\u0161enja dr\\u017eavnih inspektora donesenih u prvom stupnju nije dopu\\u0161tena \\u017ealba, ve\\u0107 se mo\\u017ee pokrenuti upravni spor pred nadle\\u017enim upravnim sudom. \\u010clanak 4. (1) Inspekcija u ministarstvu nadle\\u017enom za poslove sporta (u daljnjem tekstu: Ministarstvo) ustrojava se kao unutarnja ustrojstvena jedinica u upravnoj organizaciji nadle\\u017enoj za sport u sastavu Ministarstva. (2) Ustrojstvenom jedinicom inspekcije iz stavka 1. ovoga \\u010dlanka rukovodi glavni sportski inspektor. \\u010clanak 5. (1) Uvjeti za raspored na radno mjesto glavnoga sportskog inspektora su: zavr\\u0161en diplomski sveu\\u010dili\\u0161ni studij ili specijalisti\\u010dki diplomski stru\\u010dni studij iz podru\\u010dja dru\\u0161tvenih znanosti, sedam godina radnog iskustva na odgovaraju\\u0107im poslovima i polo\\u017een dr\\u017eavni stru\\u010dni ispit. (2) Uvjeti za raspored na radno mjesto vi\\u0161ega dr\\u017eavnoga sportskog inspektora su: diplomski sveu\\u010dili\\u0161ni studij ili specijalisti\\u010dki diplomski stru\\u010dni studij iz podru\\u010dja dru\\u0161tvenih znanosti, \\u010detiri godine radnog iskustva na odgovaraju\\u0107im poslovima i polo\\u017een dr\\u017eavni stru\\u010dni ispit. (3) Uvjeti za raspored na radno mjesto dr\\u017eavnoga sportskog inspektora su: zavr\\u0161en diplomski sveu\\u010dili\\u0161ni studij ili specijalisti\\u010dki diplomski stru\\u010dni studij iz podru\\u010dja dru\\u0161tvenih znanosti, tri godine radnog iskustva na odgovaraju\\u0107im poslovima i polo\\u017een dr\\u017eavni stru\\u010dni ispit za sportskog inspektora. (4) Uvjeti za raspored na radno mjesto vi\\u0161ega sportskog inspektora su zavr\\u0161en diplomski sveu\\u010dili\\u0161ni studij ili specijalisti\\u010dki diplomski stru\\u010dni studij iz podru\\u010dja dru\\u0161tvenih znanosti, \\u010detiri godine radnog iskustva na odgovaraju\\u0107im poslovima i polo\\u017een dr\\u017eavni stru\\u010dni ispit za sportskog inspektora. (5) Uvjeti za raspored na radno mjesto sportskog inspektora su: zavr\\u0161en diplomski sveu\\u010dili\\u0161ni studij ili specijalisti\\u010dki diplomski stru\\u010dni studij iz podru\\u010dja dru\\u0161tvenih znanosti, tri godine radnog iskustva na odgovaraju\\u0107im poslovima i polo\\u017een dr\\u017eavni stru\\u010dni ispit za sportskog inspektora. \\u010clanak 6. (1) Inspektori obavljaju neposredno sve poslove iz nadle\\u017enosti sportske inspekcije osim onih za koje je ovim Zakonom odre\\u0111eno da ih obavljaju dr\\u017eavni inspektori. (2) Ako inspektori ne obave ili djelomi\\u010dno obave pojedine inspekcijske poslove iz svoje nadle\\u017enosti, te poslove mogu neposredno obaviti dr\\u017eavni inspektori ako ocijene da se na drugi na\\u010din ne mo\\u017ee osigurati izvr\\u0161enje odre\\u0111enoga inspekcijskog\", \"posla. (3) Dr\\u017eavni inspektori imaju sve ovlasti inspektora koje su propisane ovim Zakonom kada obavljaju inspekcijski nadzor sukladno stavku 2. ovoga \\u010dlanka. \\u010clanak 7. (1) Osoba koja obavlja inspekcijski nadzor ima slu\\u017ebenu iskaznicu i znak kojima dokazuje slu\\u017ebeno svojstvo, identitet i ovlasti. (2) Obrazac slu\\u017ebene iskaznice i izgled znaka, na\\u010din izdavanja i zamjene iskaznice, odnosno znaka te na\\u010din vo\\u0111enja o\\u010devidnika o izdanim iskaznicama i znakovima propisuje pravilnikom ministar nadle\\u017ean za sport (u daljnjem tekstu: ministar). \\u010clanak 8. (1) O obavljenim inspekcijskim pregledima i poduzetim mjerama inspekcija vodi o\\u010devidnik. (2) Obrazac i na\\u010din vo\\u0111enja o\\u010devidnika iz stavka 1. ovoga \\u010dlanka propisuje ministar pravilnikom. ### III. POSLOVI SPORTSKE INSPEKCIJE \\u010clanak 9. U provedbi nadzora nad pravnim i fizi\\u010dkim osobama u sustavu sporta koje podlije\\u017eu nadzoru inspekcije, inspektor utvr\\u0111uje stanje u vezi s obavljanjem sportske djelatnosti sukladno odredbama Zakona o sportu, a osobito: 1. izvr\\u0161avaju li se u sustavu sporta zada\\u0107e utvr\\u0111ene Zakonom o sportu, 2. po\\u0161tuju li se propisi o upisu u registar sportskih djelatnosti, registar profesionalnih sportskih klubova, odnosno u drugi odgovaraju\\u0107i registar, 3. ima li pravna osoba u sustavu sporta propisane op\\u0107e akte i jesu li oni uskla\\u0111eni sa zakonom i drugim propisom, 4. je li sastav predstavni\\u010dkog i izvr\\u0161nog tijela, odnosno tijela upravljanja i nadzora pravne osobe u sportu u skladu sa Zakonom o sportu i na temelju njega donesenih propisa, 5. postoje li za osobe koje obavljaju poslove u sportu zapreke u smislu odredaba Zakona o sportu, 6. donose li se odluke i drugi pojedina\\u010dni akti u skladu sa Zakonom o sportu i na temelju njega donesenih propisa, 7. primjenjuju li se odredbe Zakona o sportu i na temelju njega donesenih propisa u vezi s posljedicama pravomo\\u0107ne osude i kaznenog postupka, 8. obavlja li stru\\u010dne poslove u sportu osoba koja za to ne ispunjava propisane uvjete, 9. obavlja li se sportska djelatnost u skladu s propisanim tehni\\u010dkim i zdravstvenim uvjetima, 10. obavljaju li pravne osobe u sportu koju drugu djelatnost osim sportske djelatnosti bez propisanog odobrenja, 11. organiziraju li se sportska natjecanja u skladu sa Zakonom o sportu i na temelju njega donesenih propisa, 12. imaju li osobe koje sudjeluju u sportskim natjecanjima odgovaraju\\u0107u zdravstvenu sposobnost koju je utvrdio ovla\\u0161teni lije\\u010dnik sukladno sa Zakonom o sportu i na temelju njega donesenih propisa, 13. po\\u0161tuju li se pravila o kori\\u0161tenju nedopu\\u0161tenih sredstava (doping). ### IV. NA\\u010cIN RADA, PRAVA, DU\\u017dNOSTI I OVLASTI SPORTSKE INSPEKCIJE \\u010clanak 10. Inspekcijski postupak pokre\\u0107e se po slu\\u017ebenoj du\\u017enosti. \\u010clanak 11. (1) Inspektor je du\\u017ean razmotriti predstavku ili drugu obavijest upu\\u0107enu sportskoj inspekciji te procijeniti potrebu za pokretanjem inspekcijskog postupka. (2) O pokretanju postupka, odnosno o nepostojanju uvjeta za pokretanje postupka inspektor je du\\u017ean obavijestiti podnositelja najkasnije u roku od 30 dana od dana podno\\u0161enja predstavke. (3) Podnositelj predstavke ima pravo u roku od osam dana od dana primitka obavijesti izjaviti prigovor \\u010delniku javnopravnog tijela u \\u010dijem se sastavu nalazi sportska inspekcija ako primi obavijest da prema navodima u predstavci ne postoje uvjeti za pokretanje postupka ili ako obavijest ne primi u roku iz stavka 2.\", \"ovoga \\u010dlanka. (4) Ako je postupak pokrenut, o provedenom nadzoru i poduzetim mjerama i radnjama inspektor \\u0107e izvijestiti podnositelja predstavke nakon zavr\\u0161enoga inspekcijskog postupka. \\u010clanak 12. (1) O po\\u010detku obavljanja nadzora inspektor \\u0107e obavijestiti odgovornu osobu u pravnoj osobi odnosno fizi\\u010dku osobu u sustavu sporta, osim ako smatra da bi obavje\\u0161tavanjem umanjio u\\u010dinkovitost nadzora. (2) Inspektor obavlja nadzor izravnim uvidom u op\\u0107e i pojedina\\u010dne akte, te uvjete i na\\u010din rada pravne osobe, odnosno fizi\\u010dke osobe koje obavljaju sportsku djelatnost. (3) Inspektor ima pravo u inspekcijskom postupku pregledati dokumentaciju i evidencije, radne i poslovne prostorije i spise, isprave na temelju kojih mo\\u017ee utvrditi identitet osoba koje obavljaju poslove za pravnu osobu te saslu\\u0161ati i uzeti izjave tih osoba. \\u010clanak 13. (1) Provode\\u0107i inspekcijski nadzor inspektor je du\\u017ean postupati tako da se \\u010duva zakonom ili drugim propisom utvr\\u0111ena tajna. (2) Inspektor je du\\u017ean kao slu\\u017ebenu tajnu \\u010duvati dokumentaciju te \\u010dinjenice i podatke koji su u vezi s inspekcijskim nadzorom, kao i identitet podnositelja predstavke odnosno druge obavijesti ako on to zatra\\u017ei. \\u010clanak 14. Odgovorna osoba pravne osobe i fizi\\u010dka osoba u sustavu sporta du\\u017ena je inspektoru osigurati uvjete za provedbu nadzora te mu pru\\u017eiti potrebne podatke, dokumente i obavijesti, a osobe koje obavljaju poslove u pravnoj osobi, uvjete za obavljanje nadzora na podru\\u010dju na kojem radi te mu o tome pru\\u017eiti podatke, dokumente i obavijesti. \\u010clanak 15. (1) O obavljenom nadzoru i utvr\\u0111enom stanju inspektor sastavlja zapisnik. (2) Zapisnik iz stavka 1. ovoga \\u010dlanka sastavlja se, zaklju\\u010duje i potpisuje u skladu s odredbama Zakona o op\\u0107em upravnom postupku, a treba sadr\\u017eavati sve \\u010dinjenice relevantne za ocjenu stanja vezano uz predmet nadzora. \\u010clanak 16. (1) Ako na\\u0111e da je povrije\\u0111en zakon ili drugi propis, inspektor je du\\u017ean poduzeti mjere odnosno izvr\\u0161iti radnje za koje je ovla\\u0161ten zakonom ili drugim propisom. Mjere i radnje poduzimaju se na temelju stanja utvr\\u0111enog u zapisniku. (2) Ako tijekom obavljanja nadzora utvrdi nezakonitosti, odnosno nepravilnosti u radu ili postupanju, a taj rad ili postupanje podlije\\u017ee nadzoru sportske inspekcije, inspektor je du\\u017ean obaviti nadzor i nad tim radom ili postupanjem iako mu to nije bio predmet nadzora. (3) Ako ne na\\u0111e povredu zakona ili drugog propisa, inspektor \\u0107e tu \\u010dinjenicu upisati u zapisnik. \\u010clanak 17. (1) Ako uo\\u010di povredu propisa nad \\u010dijom primjenom nadzor obavlja druga inspekcija ili drugo tijelo dr\\u017eavne uprave, inspektor \\u0107e o povredi izvijestiti nadle\\u017enu inspekciju, odnosno nadle\\u017eno tijelo dr\\u017eavne uprave. (2) Ako uo\\u010di povredu pravila za \\u010diju provedbu je nadle\\u017eno neko od sportskih tijela, inspektor \\u0107e o povredi izvijestiti to tijelo. (3) Ako ocijeni da postoji sumnja u po\\u010dinjenje kaznenog djela, inspektor \\u0107e o tome izvijestiti nadle\\u017eno tijelo progona. \\u010clanak 18. (1) Na temelju utvr\\u0111enih \\u010dinjenica inspektor mo\\u017ee izre\\u0107i naredbu ili zabranu te izdati prekr\\u0161ajni nalog, odnosno podnijeti optu\\u017eni prijedlog nadle\\u017enom prekr\\u0161ajnom sudu ako je povredom propisa po\\u010dinjen prekr\\u0161aj. (2) Naredbe i zabrane izri\\u010du se rje\\u0161enjem. (3) Izdavanje prekr\\u0161ajnog naloga i podno\\u0161enje optu\\u017enog prijedloga provodi se pod uvjetima, na na\\u010din i u postupku koje propisuje Zakon o prekr\\u0161ajima. \\u010clanak 19. (1) Inspektor \\u0107e narediti otklanjanje\", \"propusta, nedostataka, odnosno nepravilnosti u odre\\u0111enom roku: 1. ako pravne osobe u sustavu sporta ne izvr\\u0161avaju zada\\u0107e utvr\\u0111ene Zakonom o sportu, 2. ako nadzirana fizi\\u010dka ili pravna osoba obavlja sportsku djelatnost, a nije izvr\\u0161ila upis u registar sportskih djelatnosti, odnosno drugi odgovaraju\\u0107i registar, 3. ako nadzirana pravna osoba nema propisane op\\u0107e akte, odnosno ako ti akti nisu uskla\\u0111eni sa zakonom ili drugim propisom, 4. ako nadzirana fizi\\u010dka ili pravna osoba ne obavlja sportsku djelatnost u skladu s propisanim tehni\\u010dkim i zdravstvenim uvjetima, 5. ako pravna osoba u sportu obavlja koju drugu djelatnost bez propisanog odobrenja, 6. ako sportsko natjecanje nije organizirano u skladu sa Zakonom o sportu i na temelju njega donesenih propisa, 7. u drugim slu\\u010dajevima kada je ta mjera propisana zakonom ili drugim propisom ili u drugim slu\\u010dajevima kada se izricanjem te mjere utvr\\u0111eno stanje mo\\u017ee uskladiti sa zakonom ili drugim propisom i kada se tim uskla\\u0111enjem posljedice prouzro\\u010dene propustima, nedostacima ili nepravilnostima mogu otkloniti. (2) Ako nedostatak iz stavka 1. to\\u010dke 2. ovoga \\u010dlanka ne bude otklonjen u ostavljenom roku, inspektor \\u0107e zabraniti obavljanje sportske djelatnosti. (3) Naredba za uklanjanje nedostataka, odnosno nepravilnosti iz stavka 1. to\\u010dke 6. ovoga \\u010dlanka izri\\u010de se za sljede\\u0107e natjecanje ako uklanjanje nedostataka, odnosno nepravilnosti u teku\\u0107em natjecanju nije mogu\\u0107e. \\u010clanak 20. (1) Inspektor \\u0107e nadziranoj pravnoj osobi narediti poni\\u0161tenje, ukidanje ili ogla\\u0161avanje ni\\u0161tavnim pojedina\\u010dnog akta, odluke ili drugoga pojedina\\u010dnog akta ako su ispunjeni uvjeti propisani zakonom te ako je time bitno povrije\\u0111en zakon ili drugi propis, a poduzimanjem drugih mjera ne mo\\u017ee se uspostaviti zakonito stanje. (2) Ako se naredba iz stavka 1. ovoga \\u010dlanka ne provede u ostavljenom roku, poni\\u0161tenje, ukidanje ili ogla\\u0161avanje ni\\u0161tavnim provest \\u0107e inspektor. \\u010clanak 21. (1) Inspektor \\u0107e nadziranoj pravnoj osobi zabraniti da u njoj obavlja poslove \\u010dlan predstavni\\u010dkog ili izvr\\u0161nog tijela, odnosno upravnog ili nadzornog tijela ako za tu osobu postoji zapreka u smislu odredaba Zakona o sportu. (2) Protiv rje\\u0161enja iz stavka 1. ovoga \\u010dlanka mo\\u017ee se izjaviti \\u017ealba Ministarstvu. \\u010clanak 22. (1) Inspektor \\u0107e nadziranoj pravnoj osobi, odnosno fizi\\u010dkoj osobi koja obavlja samostalnu djelatnost zabraniti: 1. obavljanje poslova u sportu osobi za koju je utvr\\u0111ena zapreka u smislu odredaba Zakona o sportu, 2. obavljanje stru\\u010dnih poslova osobi koja ne ispunjava propisane uvjete, 3. sudjelovanje u sportskim natjecanjima osobi koja nema odgovaraju\\u0107u zdravstvenu sposobnost utvr\\u0111enu u skladu sa zakonom. (2) Inspektor \\u0107e izre\\u0107i zabranu i u drugim slu\\u010dajevima kada je za to ovla\\u0161ten zakonom ili drugim propisom. \\u010clanak 23. (1) Protiv prvostupanjskog rje\\u0161enja inspektora mo\\u017ee se izjaviti \\u017ealba inspekciji u Ministarstvu nadle\\u017enom za poslove sporta. (2) \\u017dalbu iz stavka 1. ovoga \\u010dlanka mo\\u017ee izjaviti odgovorna osoba u pravnoj osobi i fizi\\u010dka osoba koja je bila predmet nadzora. (3) \\u017dalbu iz stavka 1. ovoga \\u010dlanka mo\\u017ee izjaviti i fizi\\u010dka osoba u pravnoj osobi kojoj je rje\\u0161enjem izre\\u010dena zabrana ili nare\\u0111ena druga obveza te druga fizi\\u010dka ili pravna osoba koja za to doka\\u017ee pravni interes. (4) \\u017dalba iz stavka 1. ovoga \\u010dlanka odga\\u0111a izvr\\u0161enje rje\\u0161enja. (5) Iznimno od odredbe stavka 4. ovoga \\u010dlanka, \\u017ealba ne odga\\u0111a\", \"izvr\\u0161enje rje\\u0161enja ako je rije\\u010d - poduzimanju hitnih mjera \\u010dije izvr\\u0161enje se ne mo\\u017ee odga\\u0111ati. (6) Protiv prvostupanjskog rje\\u0161enja dr\\u017eavnog inspektora nije dopu\\u0161tena \\u017ealba, ali se mo\\u017ee podnijeti tu\\u017eba nadle\\u017enome upravnom sudu. \\u010clanak 24. (1) Hitnim mjerama u smislu \\u010dlanka 23. stavka 5. smatraju se naredbe i zabrane koje se odnose na: 1. obavljanje sportske djelatnosti u skladu s propisanim zdravstvenim i tehni\\u010dkim uvjetima, 2. zapreke u smislu odredaba Zakona o sportu, 3. obavljanje stru\\u010dnih poslova u sportskoj djelatnosti, 4. sudjelovanje u sportskim natjecanjima osobi koja nema odgovaraju\\u0107u zdravstvenu sposobnost utvr\\u0111enu Zakonom o sportu. (2) Inspektor mo\\u017ee poduzeti hitnu mjeru i u drugim slu\\u010dajevima kada procijeni da bi odga\\u0111anje izvr\\u0161enja mjere prouzro\\u010dilo \\u0161tetu ili poreme\\u0107aj koji se vi\\u0161e ne bi mogao otkloniti. (3) Rje\\u0161enje s naredbom ili zabranom iz stavka 1. i 2. ovoga \\u010dlanka mo\\u017ee se donijeti i u tijeku nadzora ukoliko su \\u010dinjenice na kojima se utemeljuje rje\\u0161enje utvr\\u0111ene ili u\\u010dinjene vjerojatnim, tada se izre\\u010dena mjera mora upisati u zapisnik. (4) U iznimno hitnim slu\\u010dajevima, kada je rije\\u010d o poduzimanju mjera radi osiguranja javnog mira i sigurnosti ili radi otklanjanja neposredne opasnosti za \\u017eivot ili zdravlje ljudi, odnosno \\u0161tete na imovini, ili kada bi odga\\u0111anje izvr\\u0161enja zbog dono\\u0161enja pisanog rje\\u0161enja prouzro\\u010dilo kakvu \\u0161tetu ili poreme\\u0107aj koji se vi\\u0161e ne bi mogli otkloniti bez posljedica, rje\\u0161enje iz stavka 3. ovoga \\u010dlanka mo\\u017ee se donijeti i usmeno. (5) U slu\\u010daju iz stavka 4. ovoga \\u010dlanka u zapisnik se upisuje cijelo rje\\u0161enje, a odgovornu osobu u nadziranoj pravnoj osobi, odnosno nadziranu fizi\\u010dku osobu, istodobno se upozorava da ima pravo tra\\u017eiti pisani otpravak usmenog rje\\u0161enja. (6) Na zahtjev odgovorne osobe u nadziranoj pravnoj osobi ili nadzirane fizi\\u010dke osobe, usmeno rje\\u0161enje izdat \\u0107e se u pisanom obliku bez odgode, a najkasnije u roku od osam dana od dana dono\\u0161enja usmenog rje\\u0161enja. \\u010clanak 25. Zapisnik i rje\\u0161enje inspektor je du\\u017ean dostaviti osobama koje prema odredbama \\u010dlanka 23. ovoga Zakona mogu izjaviti \\u017ealbu ili pokrenuti upravni spor protiv rje\\u0161enja inspektora, odnosno dr\\u017eavnog inspektora. \\u010clanak 26. (1) Za ispunjenje obveze iz rje\\u0161enja odgovorna je osoba u pravnoj osobi, odnosno fizi\\u010dka osoba koja obavlja samostalnu djelatnost, a ako je rje\\u0161enjem nare\\u0111ena kakva obveza fizi\\u010dkoj osobi u pravnoj osobi za ispunjenje obveza odgovorna je i ta fizi\\u010dka osoba. (2) O ispunjenju obveze iz rje\\u0161enja odgovorna osoba u pravnoj osobi, odnosno fizi\\u010dka osoba koja obavlja samostalnu djelatnost du\\u017ena je u roku od osam dana od dana isteka roka za ispunjenje obveze pisano izvijestiti inspektora, odnosno dr\\u017eavnog inspektora koji je donio rje\\u0161enje. (3) Ako osoba iz stavka 2. ovoga \\u010dlanka ne izvijesti inspektora, odnosno dr\\u017eavnog inspektora u propisanom roku ili ako inspektor, odnosno dr\\u017eavni inspektor posumnja u vjerodostojnost izvje\\u0161\\u0107a, obavit \\u0107e kontrolni inspekcijski nadzor radi utvr\\u0111ivanja pravog stanja stvari. \\u010clanak 27. Naloge, prijedloge, prijave, zahtjeve i izvje\\u0161\\u0107a proizi\\u0161la iz ovoga Zakona te druge naloge, prijedloge, prijave, zahtjeve i izvje\\u0161\\u0107a za koje je ovla\\u0161ten, inspektor podnosi u obliku obrazlo\\u017eenog pisanog odgovaraju\\u0107eg podneska, ako zakonom ili drugim propisom nije druk\\u010dije propisano. \\u010clanak 28. (1) Inspektor je samostalan u odlu\\u010divanju, u vo\\u0111enju postupka,\", \"obavljanju radnji i poduzimanju mjera za koje je ovla\\u0161ten. (2) Nitko ne smije, koriste\\u0107i se slu\\u017ebenim polo\\u017eajem ili na drugi na\\u010din inspektora ometati u pokretanju postupka niti smije inspektoru nare\\u0111ivati, sprje\\u010davati ga ili ometati u provedbi nadzora i poduzimanju mjera i radnji za koje je ovla\\u0161ten. \\u010clanak 29. Inspektor je odgovoran ako ne poduzme mjere ili radnje koje je po zakonu ili drugom propisu bio du\\u017ean poduzeti ili ako prekora\\u010di ovlasti koje su mu dane zakonom ili drugim propisom, odnosno ako ne podnese prijavu ili ne obavijesti nadle\\u017ena dr\\u017eavna tijela o utvr\\u0111enim nedostacima kad je to du\\u017ean u\\u010diniti. \\u010clanak 30. (1) Glavni inspektor ovla\\u0161ten je davati naloge i naputke za rad, pratiti izvr\\u0161enje poslova, nadzirati zakonitost rada i postupanja dr\\u017eavnih inspektora te s tom svrhom tra\\u017eiti izvje\\u0161\\u0107a i obrazlo\\u017eenja. (2) Ako utvrdi nezakonitost rada i postupanja, odnosno propust ili prekora\\u010denje ovlasti, glavni inspektor naredit \\u0107e obustavu daljnjih postupaka te poduzeti radnje za koje je ovla\\u0161ten. (3) Ovlasti iz stavka 1. i 2. ovoga \\u010dlanka ima i rukovode\\u0107a osoba inspekcije u uredu dr\\u017eavne uprave u \\u017eupaniji, odnosno Gradskom uredu Grada Zagreba prema inspektorima. ### V. KAZNENE ODREDBE \\u010clanak 31. (1) Nov\\u010danom kaznom u iznosu od 10.000,00 do 50.000,00 kuna kaznit \\u0107e se za prekr\\u0161aj pravna osoba, odnosno fizi\\u010dka osoba koja obavlja samostalnu djelatnost u sustavu sporta: 1. ako ne osigura uvjete za provedbu nadzora ili ako inspektoru, odnosno dr\\u017eavnom inspektoru ne pru\\u017ei potrebne podatke i obavijesti, 2. ako na bilo koji na\\u010din sprje\\u010dava ili ometa inspektora, odnosno dr\\u017eavnog inspektora u obavljanju nadzora ili poduzimanju mjera i radnji za koje je ovla\\u0161ten, 3. ako ne postupi po rje\\u0161enju inspektora, odnosno dr\\u017eavnog inspektora, 4. ako u odre\\u0111enom roku ne izvijesti inspektora o ispunjenju obveze iz rje\\u0161enja. (2) Za prekr\\u0161aj iz stavka 1. ovoga \\u010dlanka kaznit \\u0107e se i odgovorna osoba u pravnoj osobi nov\\u010danom kaznom u iznosu od 5.000,00 do 10.000,00 kuna. \\u010clanak 32. Nov\\u010danom kaznom u iznosu od 1.000,00 do 5.000,00 kuna kaznit \\u0107e se fizi\\u010dka osoba koja obavlja poslove za pravnu osobu u sustavu sporta: 1. ako na svom podru\\u010dju rada ne osigura uvjete za provedbu nadzora ili ako ne pru\\u017ei potrebne podatke i obavijesti, 2. ako na bilo koji na\\u010din sprje\\u010dava ili ometa inspektora u obavljanju nadzora ili u poduzimanju mjera i radnji za koje je ovla\\u0161tena, 3. ako ne postupi po rje\\u0161enju sportskog inspektora. ### VI. PRIJELAZNE I ZAVR\\u0160NE ODREDBE \\u010clanak 33. (1) Dr\\u017eavni slu\\u017ebenici zate\\u010deni u dr\\u017eavnoj slu\\u017ebi na dan stupanja na snagu ovoga Zakona du\\u017eni su polo\\u017eiti dr\\u017eavni stru\\u010dni ispit u roku od godinu dana od dana rasporeda na radno mjesto inspektora, dr\\u017eavnog inspektora, odnosno glavnog sportskog inspektora. (2) Dr\\u017eavni slu\\u017ebenici iz stavka 1. ovoga \\u010dlanka koji ne polo\\u017ee dr\\u017eavni stru\\u010dni ispit u roku od godinu dana od dana rasporeda na radno mjesto inspektora, odnosno dr\\u017eavnog inspektora, rasporedit \\u0107e se na drugo radno mjesto za koje ispunjavaju propisane uvjete, a ako nema odgovaraju\\u0107eg radnog mjesta, stavit \\u0107e se na raspolaganje sukladno propisima o dr\\u017eavnim slu\\u017ebenicima. (3) U dr\\u017eavnu slu\\u017ebu na radno mjesto inspektora, dr\\u017eavnog inspektora i glavnog\", \"sportskog inspektora mo\\u017ee se primiti i osoba koja nema polo\\u017een dr\\u017eavni stru\\u010dni ispit, ali ga mora polo\\u017eiti u roku od \\u0161est mjeseci od isteka probnog rada. U protivnom joj prestaje dr\\u017eavna slu\\u017eba istekom posljednjeg dana roka za polaganje ispita. \\u010clanak 34. Provedbene propise iz \\u010dlanka 7. stavka 2. i \\u010dlanka 8. stavka 2. ovoga Zakona ministar \\u0107e donijeti u roku od tri mjeseca od dana stupanja na snagu ovoga Zakona. \\u010clanak 35. Ovaj Zakon stupa na snagu osmoga dana od dana objave u \\u00bbNarodnim novinama\\u00ab. Klasa: 620-01/12-01/01 Zagreb, 13. srpnja 2012. HRVATSKI SABOR Potpredsjednik Hrvatskoga sabora **Josip Leko,** v. r.\"]"