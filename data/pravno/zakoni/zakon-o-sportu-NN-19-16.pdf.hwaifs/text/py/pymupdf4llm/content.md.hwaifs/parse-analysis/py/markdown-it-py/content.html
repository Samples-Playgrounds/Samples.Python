<h1><strong>Zakon o sportu NN 19/16</strong></h1>
<p>Narodne Novine <strong>71/06</strong>, <strong>150/08</strong>, <strong>124/10</strong>, <strong>124/11</strong>, <strong>86/12</strong>, <strong>94/13</strong>, <strong>85/15</strong>, <strong>19/16</strong></p>
<ol>
<li><strong>OPĆA ODREDBA</strong></li>
</ol>
<p>Članak 1.</p>
<p>(1) Ovim se Zakonom uređuju: sustav sporta i sportske djelatnosti, stručni poslovi u sportu,<br />
sportska natjecanja, financiranje sporta, nadzor i ostala pitanja od značaja za sport.<br />
(2) Sportske djelatnosti su djelatnosti od posebnog interesa za Republiku Hrvatsku.<br />
(3) Sport mora biti jednako dostupan svima bez obzira na dob, rasu, spol, spolnu orijentaciju,<br />
vjeru, nacionalnost, društveni položaj, političko ili drugo uvjerenje.<br />
(4) U Republici Hrvatskoj razvoj sporta potiče se izgradnjom i održavanjem sportskih<br />
građevina, školovanjem i usavršavanjem stručnog kadra, znanstvenim projektima u području<br />
sporta, gospodarskim mjerama, stimuliranjem partnerstva vladinih i nevladinih organizacija u<br />
sportu te privatnog poduzetništva i financiranjem sporta sredstvima države, jedinica lokalne i<br />
područne (regionalne) samouprave i Grada Zagreba.</p>
<ol>
<li><strong>NACIONALNI PROGRAM SPORTA</strong></li>
</ol>
<p>Članak 2.</p>
<p>(1) Nacionalni program sporta je dokument kojim se utvrđuju ciljevi i zadaće razvoja sporta,<br />
aktivnosti potrebne za provedbu tih ciljeva i zadaća te određuju nositelji razvoja i mjere<br />
kontrole njegove provedbe.<br />
(2) Nacionalni program sporta donosi Hrvatski sabor na prijedlog Vlade Republike Hrvatske<br />
za razdoblje od osam godina.<br />
(3) Nacionalni program sporta mora sadržavati:</p>
<ol>
<li>programe stvaranja uvjeta za bavljenje sportom u odgojno-obrazovnom sustavu,</li>
<li>programe stvaranja uvjeta za postizanje vrhunskih rezultata hrvatskih sportaša na<br />
međunarodnim natjecanjima,</li>
<li>programe stvaranja uvjeta za rekreativno bavljenje sportom radi zaštite i poboljšanja<br />
zdravlja građana Republike Hrvatske.<br />
(4) Nacionalnim programom sporta utvrđuju se obveze državnih tijela i tijela jedinica lokalne<br />
i područne (regionalne) samouprave i Grada Zagreba, Hrvatskoga olimpijskog odbora,<br />
Hrvatskoga paraolimpijskog odbora, Hrvatskoga sportskog saveza gluhih, nacionalnih<br />
sportskih saveza i sportskih zajednica u provedbi utvrđenih zadaća.<br />
(5) Na temelju Nacionalnog programa sporta, Nacionalno vijeće za sport donosi Godišnji<br />
program provedbe.<br />
(6) Za svaku zadaću Godišnjeg programa provedbe Nacionalnog programa sporta utvrđuju se<br />
nositelji pripreme i provedbe, rokovi, izvori financiranja i procjena učinaka.</li>
</ol>
<p>(7) Sredstva za provedbu Nacionalnog programa sporta osiguravaju se u državnom proračunu<br />
u razdjelu ministarstva nadležnog za poslove sporta (u daljnjem tekstu: ministarstvo).<br />
(8) Tijela iz stavka 4. ovoga članka dostavljaju ministarstvu izvješća o izvršenju utvrđenih<br />
obveza i zadaća.<br />
(9) Izvršenje dijela Nacionalnog programa sporta koji se provodi u jedinicama lokalne i<br />
područne (regionalne) samouprave i Gradu Zagrebu sufinancira se iz proračuna tih jedinica.</p>
<p><strong>III. NACIONALNO VIJEĆE ZA SPORT</strong></p>
<p>Članak 3.</p>
<p>(1) Nacionalno vijeće za sport najviše je stručno i savjetodavno tijelo koje se brine za razvoj i<br />
kvalitetu sporta u Republici Hrvatskoj.<br />
(2) Nacionalno vijeće za sport:</p>
<ol>
<li>
<p>raspravlja o pitanjima od značaja za sport te predlaže i potiče donošenje mjera za<br />
unapređenje sporta,</p>
</li>
<li>
<p>daje mišljenje Vladi Republike Hrvatske o nacrtu prijedloga Nacionalnog programa sporta,</p>
</li>
<li>
<p>daje mišljenje o prioritetnim projektima, elaboratima i studijama koje će se financirati u<br />
sustavu javnih potreba u sportu,</p>
</li>
<li>
<p>utvrđuje smjernice za izradu propisa o kategorizaciji sportaša,</p>
</li>
<li>
<p>daje mišljenje o programima osposobljavanja za stručni rad u sportu i predlaže uvjete koje<br />
moraju ispuniti ustanove za osposobljavanje kadra u sportu,</p>
</li>
<li>
<p>utvrđuje smjernice za izradu propisa koji se odnose na izgradnju i kategorizaciju sportskih<br />
građevina na razini države,</p>
</li>
<li>
<p>daje mišljenja i preporuke na nacrte prijedloga propisa koji se odnose na sport,</p>
</li>
<li>
<p>daje mišljenje o nacrtu prijedloga mreže sportskih građevina,</p>
</li>
<li>
<p>na traženje ministarstva nadležnog za poslove sporta daje prethodno mišljenje o postojanju<br />
interesa za prijem u hrvatsko državljanstvo fizičke osobe u sustavu sporta koji je strani<br />
državljanin,</p>
</li>
<li>
<p>obavlja i druge poslove utvrđene ovim Zakonom i drugim propisima.</p>
</li>
</ol>
<p>Članak 4.</p>
<p>(1) Nacionalno vijeće za sport ima predsjednika i dvanaest članova, koje imenuje i razrješava<br />
Hrvatski sabor i to predsjednika i šest članova na prijedlog Vlade Republike Hrvatske, tri<br />
člana na prijedlog Hrvatskoga olimpijskog odbora, jednog člana na prijedlog Hrvatskoga<br />
paraolimpijskog odbora, jednog člana na prijedlog Hrvatskoga sportskog saveza gluhih i<br />
jednog člana na prijedlog Kineziološkog fakulteta Sveučilišta u Zagrebu.<br />
(2) Hrvatski sabor, sukladno stavku 1. ovoga članka, svake dvije godine imenuje po šest<br />
članova Nacionalnog vijeća za sport, a predsjednika imenuje svake četiri godine.<br />
(3) Hrvatski sabor razriješit će člana Nacionalnog vijeća za sport na prijedlog tijela koje ga je<br />
predložilo ili na prijedlog Nacionalnog vijeća za sport ako član Nacionalnog vijeća sam<br />
zatraži razrješenje ili ne ispunjava svoju dužnost.<br />
(4) Nacionalno vijeće za sport na svoje sjednice poziva ministra nadležnog za sport (u<br />
daljnjem tekstu: ministar) te po potrebi druge članove Vlade Republike Hrvatske koji mogu<br />
sudjelovati na raspravi bez prava glasa.<br />
(5) Za raspravu o nekom pitanju ili za praćenje nekog područja sporta Nacionalno vijeće za</p>
<p>sport može osnovati radno tijelo u čijem radu mogu sudjelovati i osobe koje nisu članovi<br />
Nacionalnog vijeća za sport.<br />
(6) Za svoj rad Nacionalno vijeće za sport odgovorno je Hrvatskom saboru kojem najmanje<br />
jednom godišnje podnosi izvješće.<br />
(7) Administrativne poslove za Nacionalno vijeće za sport obavlja ministarstvo.<br />
(8) Nacionalno vijeće za sport donosi poslovnik o svom radu.</p>
<ol>
<li><strong>SUSTAV SPORTA I SPORTSKE DJELATNOSTI</strong></li>
</ol>
<p><strong>Osobe u sustavu sporta</strong></p>
<p>Članak 5.</p>
<p>(1) Sustav sporta u Republici Hrvatskoj čine:</p>
<ul>
<li>
<p>fizičke osobe,</p>
</li>
<li>
<p>pravne osobe i</p>
</li>
<li>
<p>školska sportska društva koja se osnivaju bez pravne osobnosti.<br />
(2) Fizičke osobe u sustavu sporta jesu:</p>
</li>
<li>
<p>sportaši,</p>
</li>
<li>
<p>treneri,</p>
</li>
<li>
<p>osobe osposobljene za rad u sportu,</p>
</li>
<li>
<p>osobe koje sudjeluju u organiziranju i vođenju sportskog natjecanja (sportski sudac, sportski<br />
delegat i sportski povjerenik) i</p>
</li>
<li>
<p>menadžeri u sportu.<br />
(3) Pravne osobe u sustavu sporta su:</p>
</li>
<li>
<p>udruge,</p>
</li>
<li>
<p>trgovačka društva i</p>
</li>
<li>
<p>ustanove.</p>
</li>
</ul>
<p><strong>Fizičke osobe u sustavu sporta</strong></p>
<p><strong>Sportaš</strong></p>
<p>Članak 6.</p>
<p>(1) Sportašica odnosno sportaš (u daljnjem tekstu: sportaš), u smislu ovoga Zakona, osoba je<br />
koja se priprema i sudjeluje u sportskim natjecanjima:</p>
<ul>
<li>
<p>kao član pravne osobe koja obavlja sportsku djelatnost sudjelovanja u sportskim<br />
natjecanjima,</p>
</li>
<li>
<p>kao osoba koja obavlja samostalnu sportsku djelatnost sudjelovanja u sportskim<br />
natjecanjima.<br />
(2) Sportaš koji u skladu s odredbom stavka 1. podstavka 1. ovoga članka sudjeluje u<br />
sportskim natjecanjima kao član pravne osobe može imati status profesionalnog sportaša ili<br />
amatera.<br />
(3) Vrhunski (I., II. i III. kategorija), vrsni (IV. kategorija) ili daroviti sportaš (V. i VI.<br />
kategorija) (u daljnjem tekstu: kategorizirani sportaš) je osoba kojoj je na temelju ostvarenih<br />
sportskih rezultata izdano rješenje o razvrstavanju sportaša u određenu kategoriju od strane<br />
Hrvatskoga olimpijskog odbora, odnosno Hrvatskoga paraolimpijskog odbora, odnosno</p>
</li>
</ul>
<p>Hrvatskoga sportskog saveza gluhih. Zahtjev za razvrstavanje sportaša u određenu kategoriju<br />
Hrvatskom olimpijskom odboru, Hrvatskom paraolimpijskom odboru, odnosno Hrvatskom<br />
sportskom savezu gluhih podnosi sportaš, a podaci navedeni u zahtjevu moraju biti prethodno<br />
ovjerovljeni od sportskog kluba čiji je član i pripadajućega nacionalnoga sportskog saveza.<br />
(4) Hrvatskom olimpijskom odboru, Hrvatskom paraolimpijskom odboru, odnosno<br />
Hrvatskom sportskom savezu gluhih povjerava se kao javna ovlast utvrđivanje kategorija<br />
sportaša i donošenje rješenja o kategorizaciji sportaša. Sportaš se razvrstava u određenu<br />
kategoriju s prvim danom sljedećeg mjeseca nakon što je ostvario rezultat na temelju kojeg<br />
stječe pravo na određenu kategoriju.<br />
(5) Kategorizirani sportaš se upisuje u Registar kategoriziranih sportaša koji ustrojava i vodi<br />
Hrvatski olimpijski odbor, Hrvatski paraolimpijski odbor, odnosno Hrvatski sportski savez<br />
gluhih.<br />
(6) Rješenje iz stavka 4. ovoga članka jest upravni akt protiv kojega se žalba podnosi<br />
ministarstvu.</p>
<p>Članak 7.</p>
<p>(1) Sportaš ima pravo na korištenje sportskih građevina, usluga stručnog rada, naknadu za<br />
putne troškove, naknadu za troškove smještaja i prehranu u vrijeme natjecanja i priprema,<br />
naknadu za pojačanu prehranu i nagrade za sportska ostvarenja sukladno propisu, općem aktu<br />
ili odluci nadležnog tijela.<br />
(2) Nagradama za sportska ostvarenja sportaša smatraju se nagrade određene prema aktu o<br />
kategorizaciji sportaša i pravilniku o mjerilima za dodjelu nagrada koji donosi ministar na<br />
prijedlog Hrvatskoga olimpijskog odbora, odnosno Hrvatskoga paraolimpijskog odbora,<br />
odnosno Hrvatskoga sportskog saveza gluhih, a koje isplaćuju Hrvatski olimpijski odbor,<br />
Hrvatski paraolimpijski odbor, Hrvatski sportski savez gluhih, sportski savezi na razini<br />
gradova i županija, odnosno nacionalni sportski savezi, županijske i gradske sportske<br />
zajednice te sportski klubovi.<br />
(3) Kategorizirani sportaš ima pravo na sportsku stipendiju. Stipendije kategoriziranih<br />
sportaša isplaćuju Hrvatski olimpijski odbor, Hrvatski paraolimpijski odbor i Hrvatski<br />
sportski savez gluhih, županijske i gradske sportske zajednice te sportski klubovi, u skladu s<br />
njihovim općim aktima.<br />
(4) Kategorizirani sportaš može upisati, pohađati i završiti osnovno i srednjoškolsko<br />
obrazovanje prema posebnim uvjetima koje pravilnikom propisuje ministar, a visokoškolsko<br />
obrazovanje samo ako to nije protivno načelima autonomije sveučilišta.<br />
(5) Sportaš koji je nastupajući za Republiku Hrvatsku osvojio medalju na olimpijskim igrama,<br />
paraolimpijskim igrama i olimpijskim igrama gluhih ima pravo na subvenciju školarine za<br />
studij na visokom učilištu. Sredstva za školarinu će se osigurati u državnom proračunu.</p>
<p>Članak 8.</p>
<p>(1) Sudjelovanje u sportskim natjecanjima smatra se profesionalnim ako sportaš koji sudjeluje<br />
u sportskim natjecanjima ima sklopljen ugovor o profesionalnom igranju ili ugovor o radu sa<br />
sportskim klubom ili ako sportaš obavlja samostalnu sportsku djelatnost sudjelovanja u<br />
sportskim natjecanjima.<br />
(2) Sportaš koji profesionalno sudjeluje u sportskim natjecanjima prema stavku 1. ovoga<br />
članka je osoba kojoj je bavljenje sportom osnovno zanimanje i kojemu se po toj osnovi<br />
uplaćuje doprinos za obvezna osiguranja u skladu s posebnim propisima.<br />
(3) Status profesionalnog sportaša kao i njegova prava i obveze uređuju se aktima<br />
nacionalnoga sportskog saveza.</p>
<p><strong>Trener</strong></p>
<p>Članak 9.</p>
<p>(1) Trener, u smislu ovoga Zakona, osoba je koja programira i provodi sportsku pripremu,<br />
sportsku rekreaciju i sportsku poduku.<br />
(2) Trener mora imati stručnu spremu najmanje na razini trenera prvostupnika sukladno<br />
posebnom propisu.<br />
(3) Poslove trenera može obavljati i osoba:</p>
<ul>
<li>
<p>koja je za te poslove osposobljena putem ustanove za osposobljavanje kadra na temelju<br />
programa za stjecanje licencije krovnih svjetskih ili europskih udruženja određenog sporta,</p>
</li>
<li>
<p>koja je osvojila medalju na olimpijskim igrama, svjetskim ili europskim seniorskim<br />
prvenstvima, a stručno je osposobljena putem ustanove za osposobljavanje kadra u sportu,</p>
</li>
<li>
<p>koja je poslove trenera obavljala najmanje 15 godina do dana stupanja na snagu ovoga<br />
Zakona, a stručno je osposobljena putem ustanove za osposobljavanje kadra u sportu.<br />
(4) Iznimno, ako pravna osoba koja je registrirana za obavljanje sportskih djelatnosti nema<br />
mogućnosti zaposliti osobu koja ispunjava uvjete za obavljanje stručnih poslova iz stavka 2. i</p>
</li>
</ul>
<ol start="3">
<li>ovoga članka, a obavljanje poslova ne trpi odgodu, te poslove može privremeno obavljati i<br />
osoba koja je osposobljena putem ustanove za osposobljavanje kadra u sportu.<br />
(5) Trener i osobe iz stavka 2. i 3. ovoga članka imaju pravo na nagrade za sportska<br />
ostvarenja.</li>
</ol>
<p><strong>Osoba osposobljena za rad u sportu(instruktor, voditelj i sl.)</strong></p>
<p>Članak 10.</p>
<p>Osobom osposobljenom za rad u sportu smatra se osoba koja podučava građane osnovnoj<br />
tehnici pojedinog sporta ili provodi sportsku rekreaciju građana, a osposobljena je za taj rad<br />
putem ustanove za osposobljavanje kadra u sportu, s time da sportsku-rekreaciju građana<br />
može provoditi samo na temelju programa kojega je izradila osoba koja ima najmanje stručnu<br />
spremu propisanu za trenera prvostupnika.</p>
<p><strong>Osoba koja sudjeluje u organiziranju i vođenju sportskog natjecanja</strong></p>
<p>Članak 11.</p>
<p>(1) Osoba koja sudjeluje u organiziranju i vođenju sportskog natjecanja (sportski sudac,<br />
sportski delegat i sportski povjerenik), u smislu ovoga Zakona, osoba je koja ispunjava uvjete<br />
propisane pravilima odgovarajućega nacionalnog saveza.<br />
(2) Sportski sudac iz stavka 1. ovoga članka koji sudjeluje u organiziranju i vođenju sportskog<br />
natjecanja u sportovima za koje je, sukladno ovome Zakonu, propisana obveza preoblikovanja<br />
sportskih klubova-udruga za natjecanje u sportska dionička društva (u daljnjem tekstu: š.d.d.)<br />
kao i osoba koja je to bila u posljednjih tri godine, ne može biti:</p>
<ul>
<li>
<p>član tijela sportskog kluba-udruge za natjecanje kao ni član uprave ili nadzornog odbora<br />
š.d.d.-a,</p>
</li>
<li>
<p>član saveza iz članka 46. i 47. ovoga Zakona,</p>
</li>
<li>
<p>osoba ovlaštena za zastupanje sportskih klubova-udruga za natjecanje, š.d.d.-a i saveza iz<br />
članka 46. i 47. ovoga Zakona.</p>
</li>
</ul>
<p><strong>Menadžer u sportu</strong></p>
<p>Članak 12.</p>
<p>(1) Menadžer u sportu, u smislu ovoga Zakona, osoba je koja je prema pravilima nacionalnog<br />
saveza ovlaštena obavljati poslove posredovanja prelaska sportaša iz jednoga sportskog kluba<br />
u drugi sportski klub.</p>
<p>(2) Sve odredbe ovoga Zakona koje se odnose na menadžere u sportu iz stavka 1. ovoga<br />
članka odnose se i na sve fizičke osobe i pravne osobe koje imaju sklopljene ugovore o<br />
ulaganju u sportaše, odnosno trenere u sustavu sporta na temelju kojih imaju pravo na dio<br />
prihoda koji proizlaze iz obavljanja njihove djelatnosti, a koji po svojem sadržaju odgovaraju<br />
poslovima menadžera u sportu iz stavka 1. ovoga članka.</p>
<p><strong>Pravne posljedice pravomoćne osude, vođenja kaznenog i prekršajnog postupka</strong></p>
<p>Članak 13. (NN 85/15, 19/16)</p>
<p>(1) Osoba pravomoćno osuđena na kaznu zatvora u trajanju od najmanje šest mjeseci za neko<br />
od kaznenih djela počinjenog s namjerom, a nije primijenjena uvjetna osuda, ne može<br />
sudjelovati u sportskim natjecanjima, organizirati i voditi sportska natjecanja, obavljati<br />
stručne poslove u sportu, sudjelovati u radu skupštine ili tijela upravljanja sportske udruge ili<br />
trgovačkog društva, niti može biti ovlaštena za zastupanje te pravne osobe.</p>
<p>(2) Pravna osoba dužna je raskinuti ugovor o radu ili drugi ugovor na temelju kojeg osoba iz<br />
stavka 1. ovoga članka obavlja poslove ili sportsku djelatnost, odnosno razriješiti je dužnosti i<br />
funkcija u roku od osam dana od saznanja za pravomoćnu presudu i o tome obavijestiti<br />
registarsko tijelo. Na prestanak ugovora o radu primjenjuju se opći propisi o radu.</p>
<p>(3) Osoba protiv koje je pokrenut kazneni postupak zbog kaznenog djela počinjenog na štetu<br />
djeteta, odnosno maloljetnika udaljit će se od obavljanja poslova u sportu u kojima dolazi u<br />
kontakt s djecom, odnosno maloljetnicima do pravomoćnosti presude, odnosno obustave<br />
postupka.</p>
<p>(4) Osoba koja je u posljednje tri godine pravomoćno kažnjena za prekršaj u sportu i na<br />
sportskim natjecanjima prema odredbama ovoga Zakona i posebnih propisa kojima se<br />
propisuju prekršaji u sportu i na sportskim natjecanjima, ne može organizirati i voditi sportska<br />
natjecanja, obavljati stručne poslove u sportu, sudjelovati u radu skupštine ili tijela<br />
upravljanja sportske udruge ili trgovačkog društva niti može biti ovlaštena za zastupanje te<br />
pravne osobe.</p>
<p><strong>Pravne osobe u sustavu sporta</strong></p>
<p><strong>Sportske udruge</strong></p>
<p>Članak 14.</p>
<p>(1) Sportskim udrugama, u smislu ovoga Zakona, smatraju se one udruge koje se osnivaju<br />
radi obavljanja sportskih djelatnosti propisanih ovim Zakonom.<br />
(2) Sportske udruge su i udruge iz glave V. ovoga Zakona.<br />
(3) Na osnivanje, ustroj, pravni položaj, registraciju i prestanak udruga iz stavka 1. i 2. ovoga</p>
<p>članka primjenjuju se odredbe Zakona o udrugama, ako neka od tih pitanja ovim Zakonom<br />
nisu drugačije određena.</p>
<p><strong>Trgovačka društva</strong></p>
<p>Članak 15.</p>
<p>(1) Trgovačko društvo, u smislu ovoga Zakona, društvo je registrirano za obavljanje sportskih<br />
djelatnosti propisanih ovim Zakonom. Ako trgovačko društvo obavlja sportsku djelatnost<br />
sudjelovanja u sportskim natjecanjima mora imati pravni oblik dioničkog društva (š.d.d.)<br />
sukladno ovome Zakonu.<br />
(2) Na osnivanje trgovačkih društava iz stavka 1. ovoga članka primjenjuje se Zakon o<br />
trgovačkim društvima, osim u dijelu koji je ovim Zakonom drugačije određen.</p>
<p><strong>Ustanove</strong></p>
<p>Članak 16.</p>
<p>(1) Za trajno obavljanje sportskih djelatnosti sportske rekreacije, sportske poduke, upravljanja<br />
i održavanja sportske građevine mogu se osnivati ustanove.<br />
(2) Ustanove iz stavka 1. ovoga članka osnivaju se i djeluju u skladu s odredbama Zakona o<br />
ustanovama.<br />
(3) Ustanove iz stavka 1. ovoga članka dužne su donijeti akt kojim se uređuju uvjeti i način<br />
obavljanja navedenih sportskih djelatnosti, odnosno ostvarivanje programa sportske<br />
djelatnosti i dostaviti ga ministarstvu radi vođenja evidencije.</p>
<p><strong>Školska sportska društva</strong></p>
<p>Članak 17.</p>
<p>(1) Radi provođenja izvannastavnih sportskih aktivnosti učenika, školski odbori u osnovnim i<br />
srednjim školama osnivaju školska sportska društva bez pravne osobnosti.<br />
(2) Sredstva za rad i aktivnosti školskoga sportskog društva osiguravaju se iz državnog<br />
proračuna i iz proračuna jedinica lokalne i područne (regionalne) samouprave i Grada<br />
Zagreba na račun škole.<br />
(3) Školska sportska društva za rad i aktivnosti koriste prostore škole i imaju prioritet u<br />
njihovom korištenju u odnosu na vanjske korisnike prostora škole.<br />
(4) Ministar pravilnikom propisuje način osnivanja, zadaće, djelokrug i način rada školskih<br />
sportskih društava.</p>
<p><strong>Sportske djelatnosti</strong></p>
<p>Članak 18.</p>
<p>(1) Sportske djelatnosti, u smislu ovoga Zakona, jesu:</p>
<ul>
<li>
<p>sudjelovanje u sportskom natjecanju,</p>
</li>
<li>
<p>sportska priprema,</p>
</li>
<li>
<p>sportska rekreacija,</p>
</li>
<li>
<p>sportska poduka,</p>
</li>
<li>
<p>organiziranje sportskog natjecanja,</p>
</li>
<li>
<p>vođenje sportskih natjecanja i</p>
</li>
<li>
<p>upravljanje i održavanje sportskom građevinom.<br />
(2) Sportskom djelatnošću smatraju se i organizirane izvannastavne školske sportske<br />
aktivnosti i studentske sportske aktivnosti.<br />
(3) Je li neka djelatnost sportska djelatnost, u smislu ovoga Zakona, u slučaju sumnje utvrđuje<br />
ministarstvo uz prethodno mišljenje Hrvatskog olimpijskog odbora.</p>
</li>
</ul>
<p>Članak 19.</p>
<p>(1) Sportsku djelatnost sudjelovanja u sportskom natjecanju mogu obavljati fizičke osobe koje<br />
obavljaju samostalnu djelatnost sudjelovanja u sportskom natjecanju i pravne osobe koje su za<br />
to posebno registrirane (sportski klubovi), a to mogu biti:</p>
<ul>
<li>
<p>sportske udruge za natjecanje i</p>
</li>
<li>
<p>sportska dionička društva.<br />
(2) Sportsku djelatnost sportske pripreme, sportske rekreacije i sportske poduke mogu<br />
obavljati fizičke i pravne osobe sukladno odredbama ovoga Zakona.<br />
(3) Sportsku djelatnost organiziranja i vođenja sportskog natjecanja mogu obavljati sportske<br />
udruge i trgovačka društva sukladno odredbama ovoga Zakona.<br />
(4) Sportsku djelatnost upravljanja i održavanja sportskih građevina mogu obavljati pravne<br />
osobe sukladno odredbama ovoga Zakona.</p>
</li>
</ul>
<p><strong>Registar sportskih djelatnosti</strong></p>
<p>Članak 20.</p>
<p>(1) Fizičke osobe i pravne osobe koje obavljaju sportske djelatnosti upisuju se u registre<br />
sportskih djelatnosti koje vode uredi državne uprave u županiji, odnosno Gradu Zagrebu<br />
prema sjedištu pravne, odnosno prebivalištu fizičke osobe.<br />
(2) Ministar pravilnikom propisuje sadržaj, način vođenja te postupak upisa i brisanja iz<br />
Registra iz stavka 1. ovoga članka.</p>
<p><strong>Pravne osobe koje obavljaju sportske djelatnosti</strong></p>
<p>Članak 21.</p>
<p>Pravne osobe koje obavljaju sportske djelatnosti moraju:</p>
<ul>
<li>
<p>imati pravo korištenja odgovarajuće sportske građevine,</p>
</li>
<li>
<p>ugovoriti obavljanje stručnih poslova sa za to odgovarajućim školovanim odnosno stručno<br />
osposobljenim osobama u skladu s ovim Zakonom,</p>
</li>
<li>
<p>ispunjavati i druge uvjete prema pravilima odgovarajućega nacionalnoga sportskog saveza.</p>
</li>
</ul>
<p><strong>Fizičke osobe koje samostalno obavljaju sportske djelatnosti</strong></p>
<p>Članak 22.</p>
<p>(1) Fizičke osobe mogu samostalno obavljati sportske djelatnosti sudjelovanja u sportskim<br />
natjecanjima, sportske pripreme, sportske rekreacije i sportske poduke.<br />
(2) Fizičke osobe mogu samostalno obavljati sportske djelatnosti sportske pripreme, sportske<br />
rekreacije i sportske poduke ako:</p>
<ul>
<li>
<p>imaju opću, a po potrebi i posebnu zdravstvenu sposobnost,</p>
</li>
<li>
<p>imaju odgovarajuću stručnu spremu, odnosno stručnu osposobljenost u skladu s ovim<br />
Zakonom.<br />
(3) Fizičke osobe mogu samostalno obavljati sportsku djelatnost sudjelovanja u sportskim<br />
natjecanjima ako:</p>
</li>
<li>
<p>imaju opću, a po potrebi i posebnu zdravstvenu sposobnost,</p>
</li>
<li>
<p>imaju navršenih šesnaest godina,</p>
</li>
<li>
<p>imaju status kategoriziranog sportaša u skladu s ovim Zakonom,</p>
</li>
<li>
<p>ispunjavaju posebne uvjete prema pravilima odgovarajućega nacionalnoga sportskog<br />
saveza.</p>
</li>
</ul>
<p><strong>Obavljanje sportske djelatnosti sudjelovanja u sportskom natjecanju</strong></p>
<p><strong>Sportski klub</strong></p>
<p>Članak 23.</p>
<p>(1) Sportski klub iz članka 19. stavka 1. ovoga Zakona koji obavlja sportsku djelatnost<br />
sudjelovanja u sportskim natjecanjima, neovisno o pravnom obliku (sportska udruga za<br />
natjecanje ili š.d.d.), može imati profesionalni ili amaterski status.<br />
(2) Sportski klub može obavljanje pojedinih ili svih poslova, osim obavljanja djelatnosti<br />
sudjelovanja u sportskim natjecanjima, povjeriti trgovačkom društvu u odnosu na koje se on<br />
smatra vladajućim, u smislu odredaba Zakona o trgovačkim društvima o povezanim<br />
društvima, odnosno na koje on ima prevladavajući utjecaj.<br />
(3) Sportski klub i trgovačko društvo iz stavka 2. ovoga članka solidarno su odgovorni za<br />
obveze koje nastanu u njihovom poslovanju.<br />
(4) Sportski klubovi iz stavka 1. ovoga članka različitih sportova mogu se udruživati u<br />
sportska društva.</p>
<p><strong>Profesionalni status sportskih klubova</strong></p>
<p>Članak 24.</p>
<p>(1) Profesionalni status, u smislu ovoga Zakona, ima onaj sportski klub koji je osnovan radi<br />
obavljanja sportske djelatnosti sudjelovanja u sportskom natjecanju, ako uvjete iz članka 8.<br />
stavka 1. ovoga Zakona zadovoljava više od 50% registriranih sportaša u seniorskoj<br />
konkurenciji, u odnosu na broj prijavljenih sportaša za natjecateljsku godinu na listi koju vodi<br />
odgovarajući nacionalni sportski savez ili ako ispunjava uvjete za stjecanje profesionalnog<br />
statusa sukladno pravilima odgovarajućega nacionalnoga sportskog saveza (u daljnjem tekstu:<br />
profesionalni sportski klub).<br />
(2) Profesionalni sportski klub iz stavka 1. ovoga članka obvezno se upisuje u Registar<br />
profesionalnih sportskih klubova koji vodi ministarstvo.<br />
(3) O upisu u Registar donosi se rješenje u roku od mjesec dana od dana podnošenja zahtjeva<br />
za upis.<br />
(4) Ako nakon upisa u Registar profesionalnih sportskih klubova profesionalni sportski klub<br />
prestane ispunjavati uvjete iz stavka 1. ovoga članka, ministar će donijeti rješenje o brisanju iz<br />
Registra.<br />
(5) Ministar pravilnikom propisuje sadržaj, način vođenja te postupak upisa i brisanja iz<br />
Registra.</p>
<p>(6) Profesionalni sportski klub je obvezan Povjerenstvu za profesionalne sportske klubove iz<br />
članka 26. ovoga Zakona podnositi jednom godišnje:</p>
<ul>
<li>
<p>račun dobiti i gubitka,</p>
</li>
<li>
<p>izvješće o registriranim sportašima seniorske momčadi,</p>
</li>
<li>
<p>izvješće o članovima kluba i članovima tijela kluba,</p>
</li>
<li>
<p>plan poslovanja u idućoj poslovnoj godini,</p>
</li>
<li>
<p>godišnje financijsko izvješće i</p>
</li>
<li>
<p>revizorsko izvješće.<br />
(7) Posljedice nepoštivanja obveza iz stavka 6. ovoga članka utvrđuje nacionalni savez svojim<br />
općim aktom.</p>
</li>
</ul>
<p><strong>Ispunjavanje novčanih obveza profesionalnoga sportskog kluba</strong></p>
<p>Članak 25.</p>
<p>Novčane obveze profesionalnih sportskih klubova koje proizlaze iz kredita, zajmova ili drugih<br />
pravnih poslova, prema vjerovnicima koji su njegovi članovi odnosno dioničari, članovi tijela<br />
odnosno uprave ili nadzornog odbora mogu se podmirivati tek nakon podmirenja dospjelih<br />
obveza prema ostalim vjerovnicima.</p>
<p><strong>Povjerenstvo za profesionalne sportske klubove</strong></p>
<p>Članak 26.</p>
<p>(1) Povjerenstvo za profesionalne sportske klubove (u daljnjem tekstu: Povjerenstvo) osniva<br />
se kao stručno tijelo radi praćenja obavljanja djelatnosti profesionalnih sportskih klubova.<br />
(2) Povjerenstvo ima sedam članova koje imenuje ministar:</p>
<ul>
<li>
<p>dva promjenljiva člana na prijedlog nacionalnoga sportskog saveza čiji je član profesionalni<br />
sportski klub na koji se odnosi odluka koju Povjerenstvo treba donijeti,</p>
</li>
<li>
<p>jednog stalnog člana Povjerenstva na prijedlog Hrvatskoga olimpijskog odbora,</p>
</li>
<li>
<p>četiri stalna člana iz reda istaknutih stručnjaka u području sporta i sportaša.<br />
(3) Mandat članova Povjerenstva traje četiri godine.<br />
(4) Povjerenstvo osobito obavlja sljedeće poslove:</p>
</li>
<li>
<p>vodi evidenciju o dokumentaciji koju su mu dužni slati profesionalni sportski klubovi,</p>
</li>
<li>
<p>daje suglasnost na izbor revizora iz članka 40. stavka 2. ovoga Zakona,</p>
</li>
<li>
<p>daje prethodnu suglasnost na rješenje iz članka 41. stavka 2. ovoga Zakona,</p>
</li>
<li>
<p>daje suglasnost na elaborat iz članka 43. stavka 8. ovoga Zakona,</p>
</li>
<li>
<p>daje dopuštenje iz članka 44. stavka 3. točke 5. ovoga Zakona,</p>
</li>
<li>
<p>utvrđuje iznos temeljnoga kapitala u slučaju obveznog ili dragovoljnog preoblikovanja<br />
sportskog kluba-udruge u š.d.d.,</p>
</li>
<li>
<p>vodi evidenciju o imateljima dionica u š.d.d.-u,</p>
</li>
<li>
<p>prima obavijesti o stjecanju dionica iz članka 33. ovoga Zakona,</p>
</li>
<li>
<p>daje suglasnost na stjecanje dionica iz članka 32. ovoga Zakona,</p>
</li>
<li>
<p>daje obavijesti o stjecanju dionica iz članka 32. i 33. ovoga Zakona nacionalnom sportskom<br />
savezu čiji je član š.d.d. u kojem su dionice stečene,</p>
</li>
<li>
<p>predlaže pokretanje stečajnog postupka iz članka 45. ovoga Zakona.<br />
(5) Odluke Povjerenstva donose se većinom od najmanje pet glasova.<br />
(6) Djelokrug i način rada Povjerenstva pobliže se uređuje pravilnikom koji donosi ministar.</p>
</li>
</ul>
<p><strong>Sportski klub-udruga za natjecanje</strong></p>
<p>Članak 27.</p>
<p>(1) Sportska udruga osnovana radi obavljanja sportske djelatnosti sudjelovanja u sportskom<br />
natjecanju (u daljnjem tekstu: sportski klub-udruga za natjecanje) obvezno u nazivu sadrži<br />
riječi »sportski klub« ili ispred riječi »klub« naziv sporta u kojem obavlja djelatnost.<br />
(2) Iznimno, sportski klub-udruga za natjecanje koji se tradicionalno naziva društvom, a<br />
osnovan je za natjecanje u jednom sportu, može koristiti i taj naziv uz naziv sporta u kojem se<br />
natječe.<br />
(3) Članovi tijela sportskog kluba-udruge za natjecanje, osobe ovlaštene za zastupanje te<br />
osobe ovlaštene za vođenje poslova po odluci ovlaštenog tijela ili na temelju općih akta<br />
sportskog kluba-udruge za natjecanje ne mogu biti osobe:</p>
<ul>
<li>
<p>koje ne mogu biti članovi uprave odnosno nadzornog odbora dioničkog društva prema<br />
odredbama Zakona o trgovačkim društvima i zakona kojim se uređuje sprječavanje sukoba<br />
interesa u obnašanju javnih dužnosti,</p>
</li>
<li>
<p>koje su u posljednje tri godine pravomoćno kažnjene za kaznena djela ili prekršaje u sportu i<br />
u vezi sa sportom, kao ni osobe iz članka 13. ovoga Zakona,</p>
</li>
<li>
<p>koje su članovi drugih sportskih klubova – udruga za natjecanje istoga sporta,</p>
</li>
<li>
<p>koje su dioničari s.d.d.-a istoga sporta,</p>
</li>
<li>
<p>koje su članovi tijela, osobe ovlaštene za zastupanje te osobe ovlaštene za vođenje poslova<br />
po odluci ovlaštenog tijela ili na temelju općih akta sportskog kluba – udruge za natjecanje<br />
istoga sporta,</p>
</li>
<li>
<p>koje su članovi tijela s.d.d.-a istoga sporta,</p>
</li>
<li>
<p>koje svojim djelovanjem mogu neposredno utjecati na sustav natjecanja u odgovarajućem<br />
sportu, a osobito sportaši koji su profesionalni prema članku 8. ovoga Zakona, menadžeri u<br />
sportu, kao i osobe koje su to bile u razdoblju od posljednjih godinu dana,</p>
</li>
<li>
<p>članovi pravnih osoba koje obavljaju djelatnost organiziranja sportskih kladionica, kao i<br />
osobe koje su to obavljale posljednje tri godine,</p>
</li>
<li>
<p>članovi tijela pravnih osoba koje obavljaju djelatnost organiziranja sportskih kladionica, kao<br />
i osobe koje su to bile posljednje tri godine,</p>
</li>
<li>
<p>koje s menadžerima u sportu i članovima pravnih osoba te članovima tijela pravnih osoba<br />
koje obavljaju djelatnost organiziranja sportskih kladionica djeluju zajednički u smislu članka</p>
</li>
</ul>
<ol start="34">
<li>stavka 3. ovoga Zakona,</li>
</ol>
<ul>
<li>ovlaštene za zastupanje u pravnoj osobi koja sukladno članku 12. stavku 2. ovoga Zakona<br />
ima sklopljene ugovore o ulaganju u fizičke osobe u sustavu sporta.</li>
</ul>
<p><strong>Sportski klub-sportsko dioničko društvo</strong></p>
<p><strong>Pojam sportskoga dioničkog društva</strong></p>
<p>Članak 28.</p>
<p>(1) Sportski klub-sportsko dioničko društvo je sportski klub koji se osniva, djeluje i prestaje<br />
prema Zakonu o trgovačkim društvima i drugim propisima koji se primjenjuju na dionička<br />
društva, ako ovim Zakonom nije drugačije određeno.<br />
(2) Na š.d.d. ne primjenjuju se odredbe Zakona o preuzimanju dioničkih društava o obveznoj<br />
ponudi za preuzimanje.<br />
(3) Tvrtka sportskoga dioničkog društva mora sadržavati riječi »sportsko dioničko društvo«, a<br />
skraćena tvrtka oznaku »š.d.d.«.<br />
(4) Š.d.d. obavlja sportsku djelatnost sudjelovanja u sportskim natjecanjima, a može obavljati<br />
i druge sportske djelatnosti i druge djelatnosti u skladu s odredbama zakona.</p>
<p><strong>Nastanak sportskoga dioničkog društva</strong></p>
<p>Članak 29.</p>
<p>(1) Š.d.d. može nastati:</p>
<ol>
<li>osnivanjem novoga društva,</li>
<li>preoblikovanjem sportskih klubova-udruga za natjecanje u š.d.d.<br />
(2) Preoblikovanje sportskih klubova-udruga za natjecanje u š.d.d. može biti:</li>
<li>obvezno,</li>
<li>dragovoljno.<br />
(3) Dragovoljno se može preoblikovati svaki sportski klub-udruga za natjecanje, bez obzira na<br />
to ima li taj sportski klub-udruga za natjecanje profesionalni ili amaterski status i bez obzira<br />
na sport u kojem se natječe.<br />
(4) Na dragovoljno preoblikovanje sportskih klubova-udruga za natjecanje, na odgovarajući<br />
se način primjenjuju odredbe ovoga Zakona o obveznom preoblikovanju.</li>
</ol>
<p><strong>Temeljni kapital sportskoga dioničkog društva</strong></p>
<p>Članak 30.</p>
<p>(1) Temeljni kapital š.d.d.-a iznosi najmanje 500.000,00 kuna.<br />
(2) Ako se temeljni kapital uplaćuje dijelom u novcu, a dijelom u stvarima ili pravima, iznos<br />
iz stavka 1. ovoga članka mora se uplatiti u novcu u potpunosti prije upisa š.d.d.-a u sudski<br />
registar.<br />
(3) Temeljni kapital š.d.d.-a koji nastaje obveznim ili dragovoljnim preoblikovanjem, u skladu<br />
s odredbama ovoga Zakona, utvrđuje Povjerenstvo po posebnom postupku, određenom ovim<br />
Zakonom.<br />
(4) Š.d.d. može izdati samo redovne dionice na ime s nominalnim iznosom.</p>
<p><strong>Članstvo u sportskom dioničkom društvu</strong></p>
<p>Članak 31.</p>
<p>(1) Š.d.d. mogu osnovati i biti njegovim članom domaće i strane, fizičke i pravne osobe.<br />
(2) Jedna osoba ne može imati dionice u više š.d.d.-a istoga sporta u iznosu višem od 1%<br />
ukupnoga temeljnog kapitala u bilo kojem od tih š.d.d.-a.<br />
(3) Stavak 2. ovoga članka ne primjenjuje se na Republiku Hrvatsku niti na jedinice lokalne i<br />
regionalne (područne) samouprave i Grad Zagreb.</p>
<p>(4) Dionice u š.d.d, izravno, neizravno ili preko povezanih osoba ne mogu imati osobe čiji<br />
poslovi i djelatnosti mogu neposredno utjecati na sustav natjecanja u odgovarajućem sportu, a<br />
osobito sportaši, sportski suci, menadžeri u sportu i osobe koje su članovi pravnih osoba koje<br />
obavljaju djelatnost organiziranja sportskih kladionica.<br />
(5) Dionice u š.d.d-u, izravno, neizravno ili preko povezanih osoba ne može imati š.d.d. koje<br />
obavlja djelatnost sudjelovanja u sportskim natjecanjima istoga sporta.</p>
<p><strong>Ograničenje i suglasnost za stjecanje značajnog sudjelovanja u temeljnom kapitalu</strong><br />
<strong>sportskoga dioničkog društva</strong></p>
<p>Članak 32.</p>
<p>(1) Jedna osoba može izravno, neizravno ili preko povezanih osoba u š.d.d.-u imati dionice na<br />
koje otpada više od 25% temeljnoga kapitala š.d.d.-a samo uz suglasnost Povjerenstva.<br />
(2) Pri davanju suglasnosti iz stavka 1. ovoga članka osobito se vodi računa o interesima<br />
š.d.d.-a sporta, sustava natjecanja u tome sportu te posljedicama koje bi mogle nastati ako<br />
suglasnost ne bude dana.</p>
<p><strong>Obavještavanje o stjecanju značajnog sudjelovanja u temeljnom kapitalu sportskoga</strong><br />
<strong>dioničkog društva</strong></p>
<p>Članak 33.</p>
<p>(1) O svakom stjecanju  dionica koje se zajedno s dionicama koje ta osoba već ima, izravno,<br />
neizravno ili preko povezanih osoba, odnose na najmanje 5% temeljnoga kapitala š.d.d.-a<br />
stjecatelj mora bez odgađanja, a najkasnije u roku od osam dana od dana sklapanja pravnog<br />
posla koji je osnova stjecanja, obavijestiti Povjerenstvo.<br />
(2) O svakom daljnjem stjecanju dionica koje se odnose na najmanje 5% temeljnoga kapitala<br />
š.d.d.-a stjecatelj mora bez odgađanja, a najkasnije u roku od osam dana od dana sklapanja<br />
pravnog posla koji je osnova stjecanja, obavijestiti Povjerenstvo.</p>
<p><strong>Povezane osobe</strong></p>
<p>Članak 34.</p>
<p>(1) Smatra se, u smislu ovoga Zakona, da su osobe koje stječu dionice u š.d.d.-u povezane:</p>
<ul>
<li>
<p>ako su ugovorile da usklađeno djeluju u vezi sa stjecanjem dionica izdavatelja ili u vezi s<br />
ostvarivanjem prava glasa prema izdavatelju,</p>
</li>
<li>
<p>ako jedna od njih drži dionice za račun druge ili</p>
</li>
<li>
<p>ako jedna od njih izravno ili neizravno kontrolira drugu ili druge pravne osobe.<br />
(2) Smatra se da fizička ili pravna osoba kontrolira pravnu osobu ako ima:</p>
</li>
<li>
<p>izravan ili neizravan većinski udio u temeljnom kapitalu te osobe,</p>
</li>
<li>
<p>izravnu ili neizravnu većinu glasačkih prava u toj osobi,</p>
</li>
<li>
<p>pravo imenovati ili opozvati većinu članova uprave ili nadzornog odbora, odnosno drugog<br />
tijela koje upravlja ili vodi poslovanje te osobe ili</p>
</li>
<li>
<p>na neki drugi način prevladavajući utjecaj na tu osobu.<br />
(3) Smatra se da fizičke osobe djeluju zajednički ako su u krvnom srodstvu (preci i potomci),<br />
braća i sestre i njihovi potomci, ako su bračni ili izvanbračni drugovi te u odnosu posvojitelj–<br />
posvojenik.</p>
</li>
</ul>
<p><strong>Posljedice protupravnog stjecanja dionica</strong></p>
<p>Članak 35.</p>
<p>(1) Stjecatelj koji je stekao dionice suprotno odredbama ovoga Zakona, dužan je bez<br />
odgađanja otuđiti te dionice koje je stekao, premda na to nije imao pravo. Dok to ne učini, ne<br />
može ostvarivati nikakva prava ni iz jedne dionice niti u jednom š.d.d-u u kojem drži dionice.<br />
Prava iz tih dionica ostvaruje povjerenik kojega imenuje Povjerenstvo. Povjerenik ne može<br />
biti osoba na koju se odnose ograničenje i zabrana stjecanja dionica iz članka 32. i 33. ovoga<br />
Zakona niti s tom osobom povezane osobe. Povjerenik ne može biti niti osoba koja je dioničar<br />
toga š.d.d.-a pa bi kroz ostvarivanje prava iz tih dionica, zajedno s dionicama koje ima kao<br />
dioničar, ta osoba bila obuhvaćena obvezom dobivanja suglasnosti iz članka 32. ovoga<br />
Zakona.<br />
(2) Svaka osoba koja za to sazna na ikoji način mora obavijest o tome da je neka osoba stekla<br />
dionice suprotno odredbama članka 32. ovoga Zakona bez odgađanja u pisanom obliku<br />
dostaviti Povjerenstvu, koje će o tome izvijestiti š.d.d.<br />
(3) Š.d.d. je dužan bez odgađanja obavijestiti Povjerenstvo o sazivanju svake glavne skupštine<br />
u vrijeme dok prava iz dionica u š.d.d.-u ostvaruje povjerenik. Povjerenik mora sudjelovati u<br />
radu glavne skupštine te se na njegov zahtjev u zapisnik s glavne skupštine mora unijeti<br />
napomena da glasuje osoba koja na to nema pravo jer je stekla dionice suprotno odredbama<br />
članka 32. ovoga Zakona.</p>
<p><strong>Posljedice neobavještavanja o stjecanju značajnog sudjelovanja u temeljnom kapitalu</strong><br />
<strong>sportskoga dioničkog društva</strong></p>
<p>Članak 36.</p>
<p>Ako neka osoba u skladu s člankom 33. ovoga Zakona ne ispuni svoju obvezu obavještavanja<br />
Povjerenstva o stjecanju značajnog sudjelovanja u temeljnom kapitalu š.d.d-a, na<br />
odgovarajući se način primjenjuju posljedice protupravnog stjecanja dionica iz članka 35.<br />
ovoga Zakona glede ostvarivanja prava u š.d.d-u, imenovanja povjerenika i odvijanja glavne<br />
skupštine š.d.d.-a.</p>
<p><strong>Upotreba dobiti sportskoga dioničkog društva</strong></p>
<p>Članak 37.</p>
<p>(1) Na upotrebu neto dobiti š.d.d.-a primjenjuju se odredbe Zakona o trgovačkim društvima,<br />
ako odredbama ovoga Zakona nije određeno drugačije.<br />
(2) Zakonskim rezervama š.d.d.-a u smislu ovoga Zakona smatraju se i posebne zakonske<br />
rezerve u koje se mora unositi dio neto dobiti š.d.d.-a, pored iznosa koji se unose u zakonske<br />
rezerve određene općim propisima.<br />
(3) U posebne zakonske rezerve š.d.d.-a moraju se unositi iznosi u visini najmanje polovice<br />
neto dobiti koja preostane nakon što se, sukladno odredbama Zakona o trgovačkim društvima,<br />
podmire gubici iz ranijih godina te zakonske rezerve.<br />
(4) Posebne zakonske rezerve š.d.d.-a iz stavka 3. ovoga članka smiju se koristiti samo za<br />
obavljanje i unapređenje sportske djelatnosti sportske pripreme djece.</p>
<p><strong>Članstvo u tijelima sportskoga dioničkog društva</strong></p>
<p>Članak 38.</p>
<p>(1) Ista fizička osoba može biti član uprave ili nadzornog odbora samo u jednom š.d.d.-u<br />
istoga sporta.<br />
(2) Uz osobe koje ne mogu biti članovi uprave ili nadzornog odbora dioničkog društva prema<br />
odredbama Zakona o trgovačkim društvima i Zakona o sprečavanju sukoba interesa u<br />
obnašanju javnih dužnosti, članovi uprave i nadzornog odbora š.d.d.-a ne mogu biti niti osobe:</p>
<ul>
<li>
<p>koje su u posljednje tri godine pravomoćno kažnjene za kaznena djela ili prekršaje u sportu i<br />
u vezi sa sportom, kao ni osobe iz članka 13. ovoga Zakona,</p>
</li>
<li>
<p>koje su članovi sportskih klubova-udruga za natjecanje istoga sporta,</p>
</li>
<li>
<p>koje su dioničari š.d.d.-a istoga sporta,</p>
</li>
<li>
<p>koje su članovi tijela, osobe ovlaštene za zastupanje te osobe ovlaštene za vođenje poslova<br />
po odluci ovlaštenog tijela ili na temelju općih akta sportskog kluba – udruge za natjecanje<br />
istoga sporta,</p>
</li>
<li>
<p>koje su članovi tijela š.d.d.-a istoga sporta,</p>
</li>
<li>
<p>koje svojim djelovanjem mogu neposredno utjecati na sustav natjecanja u odgovarajućem<br />
sportu, a osobito sportaši, menadžeri u sportu, kao i osobe koje su to bile u razdoblju<br />
posljednjih godinu dana,</p>
</li>
<li>
<p>članovi pravnih osoba koje obavljaju djelatnost organiziranja sportskih kladionica, kao i<br />
osobe koje su to bile posljednje tri godine,</p>
</li>
<li>
<p>članovi tijela pravnih osoba koje obavljaju djelatnost organiziranja sportskih kladionica, kao<br />
i osobe koje su to bile posljednje tri godine,</p>
</li>
<li>
<p>koje s menadžerima u sportu i članovima pravnih osoba te članovima tijela pravnih osoba<br />
koje obavljaju djelatnost organiziranja sportskih kladionica djeluju zajednički u smislu članka</p>
</li>
</ul>
<ol start="34">
<li>stavka 3. ovoga Zakona.<br />
(3) U slučaju dvojbe, mišljenje o tome jesu li ispunjeni razlozi zbog kojih neka osoba ne može<br />
biti članom uprave ili nadzornog odbora š.d.d.-a, a osobito o tome bi li zbog svojeg djelovanja<br />
mogle neposredno utjecati na sustav natjecanja u odgovarajućem sportu, daje Povjerenstvo.<br />
Povjerenstvo može mišljenje dati na vlastitu inicijativu ili na prijedlog zainteresirane osobe.</li>
</ol>
<p><strong>Obveza obavještavanja Povjerenstva</strong></p>
<p>Članak 39.</p>
<p>(1) Š.d.d. mora Povjerenstvu i pripadajućem nacionalnom sportskom savezu redovito, bez<br />
odgađanja, slati obavijesti o svim važnijim poslovnim događajima, a osobito o:</p>
<ul>
<li>
<p>ugovorima koje š.d.d. sklapa sa članovima uprave i nadzornog odbora š.d.d.-a, osim<br />
ugovora o obavljanju poslova članova uprave odnosno nadzornog odbora za š.d.d.,</p>
</li>
<li>
<p>ugovorima koje š.d.d. sklapa s dioničarima š.d.d.-a koji drže najmanje 5 % dionica š.d.d.-a,</p>
</li>
<li>
<p>ugovorima koje š.d.d. sklapa s drugim osobama čije djelovanje može imati utjecaj na<br />
obavljanje djelatnosti š.d.d.-a.<br />
(2) Jednom godišnje š.d.d. mora Povjerenstvu podnositi sljedeće dokumente:</p>
</li>
<li>
<p>račun dobiti i gubitka,</p>
</li>
<li>
<p>izvješće o registriranim sportašima seniorske momčadi,</p>
</li>
<li>
<p>godišnje financijsko izvješće,</p>
</li>
<li>
<p>plan poslovanja u idućoj poslovnoj godini,</p>
</li>
<li>
<p>revizorsko izvješće.<br />
(3) Način i rokove podnošenja akata iz stavka 2. ovoga članka pobliže pravilnikom uređuje<br />
ministar.</p>
</li>
</ul>
<p><strong>Obveza provođenja revizije</strong></p>
<p>Članak 40.</p>
<p>(1) Profesionalni sportski klubovi iz članka 24. stavka 1. ovoga Zakona dužni su u roku od<br />
dva mjeseca od dana dostave rješenja o upisu u Registar profesionalnih sportskih klubova<br />
obaviti reviziju, koja se provodi u skladu s odredbama Zakona o reviziji.<br />
(2) Zadaća revizora je utvrditi jesu li ostvareni uvjeti za pokretanje stečajnog postupka<br />
sukladno posebnim propisima, odnosno uvjeti za obvezno preoblikovanje u sportsko dioničko<br />
društvo. U okviru revizije osobito se mora utvrditi popis i procjena vrijednosti imovine, popis<br />
svih tražbina prema profesionalnom sportskom klubu navedenih prema vrstama vjerovnika i<br />
njihovoj visini, pregled poslovanja profesionalnoga sportskog kluba u proteklih pet godina, uz<br />
posebno iskazane prihode i rashode profesionalnoga sportskog kluba u tome razdoblju,<br />
pobliži opis na što se oni odnose te godišnje račune dobiti i gubitka profesionalnoga sportskog<br />
kluba u tome razdoblju, procjenu na razini jedne godine, prava igranja na javnoj sportskoj<br />
građevini za koju profesionalni sportski klub ima koncesiju te prema pravilima struke utvrditi<br />
vrijednost tražbina prema profesionalnom sportskom klubu, a pri čemu osobito treba voditi<br />
računa o:</p>
<ul>
<li>
<p>vrijednosti imovine i obveze profesionalnoga sportskog kluba,</p>
</li>
<li>
<p>sposobnosti profesionalnoga sportskog kluba da podmiruje svoje dospjele obveze,</p>
</li>
<li>
<p>okolnosti je li profesionalni sportski klub u proteklom razdoblju uredno podmirivao svoje<br />
dospjele obveze,</p>
</li>
<li>
<p>tome može li i u kojem roku i na koji način profesionalni sportski klub bez dodatnih<br />
ulaganja uopće podmiriti svoja dugovanja,</p>
</li>
<li>
<p>tome kakvo bi, bez dodatnih ulaganja, bilo očekivano poslovanje profesionalnoga sportskog<br />
kluba u budućnosti, koje se utvrđuje prema razumnim gospodarskim mjerilima.<br />
(3) Profesionalni sportski klub obvezan je zatražiti suglasnost Povjerenstva na izbor revizora.<br />
(4) Profesionalni sportski klub je obvezan odmah nakon obavljene revizije, dostaviti<br />
revizorsko izvješće ministarstvu i Povjerenstvu.</p>
</li>
</ul>
<p><strong>Obveza preoblikovanja sportskog kluba-udruge za natjecanje u sportsko dioničko</strong><br />
<strong>društvo</strong></p>
<p>Članak 41.</p>
<p>(1) Sportski klub-udruga za natjecanje mora se preoblikovati u š.d.d. u skladu s odredbama<br />
članka 43. i 44. ovoga Zakona ako su kumulativno ispunjeni sljedeći uvjeti:</p>
<ol>
<li>da se radi o profesionalnom sportskom klubu u smislu članka 24. ovoga Zakona u<br />
nogometu, košarci i rukometu i da je izdano rješenje o upisu u Registar profesionalnih<br />
sportskih klubova,</li>
<li>da na temelju revizije iz članka 40. ovoga Zakona proizlazi da su se kod sportskog klubaudruge za natjecanje stekli uvjeti za pokretanje stečajnog postupka prema posebnim<br />
propisima, a on nije pokrenut, odnosno da se postojanje navedenih uvjeta može utvrditi i na<br />
temelju dokumenata koje je sportski klub-udruga za natjecanje obvezan slati Povjerenstvu u<br />
skladu sa člankom 24. stavkom 6. ovoga Zakona ili da se na temelju godišnjega financijskog<br />
izvješća i godišnjega revizorskog izvješća utvrdi da postoje uvjeti za pokretanje stečajnog<br />
postupka, a on ne bude pokrenut ni u roku od 30 dana od dana kada su ti uvjeti ostvareni.<br />
(2) Ministar, u roku od mjesec dana od dana dostave revizorskog izvješća iz članka 40. stavka</li>
<li>ovoga Zakona, uz prethodnu suglasnost Povjerenstva, rješenjem utvrđuje da su ispunjeni<br />
uvjeti za obvezno preoblikovanje iz stavka 1. ovoga članka.</li>
</ol>
<p>(3) Povjerenstvo je dužno suglasnost iz stavka 2. ovoga članka dati u roku od 15 dana od dana<br />
primitka revizorskog izvješća ili druge dokumentacije iz članka 24. stavka 6. ovoga Zakona.<br />
(4) Rješenje iz stavka 2. ovoga članka je konačno i protiv njega se može pokrenuti upravni<br />
spor.<br />
(5) Ministar, na prijedlog Povjerenstva za profesionalne sportske klubove, može donijeti<br />
odluku kojom se pored sportova iz stavka 1. točke 1. ovoga članka uvodi obveza<br />
preoblikovanja sportskog kluba-udruge za natjecanje u sportsko dioničko društvo i u nekom<br />
drugom sportu.</p>
<p>Članak 42.</p>
<p>(1) Republika Hrvatska može prenijeti svoje tražbine prema sportskim klubovima-udrugama<br />
za natjecanje, koje su obvezne preoblikovati se u š.d.d., na jedinicu lokalne samouprave, u<br />
kojoj je sjedište sportskog kluba-udruge za natjecanje, prema posebnom ugovoru o prijenosu<br />
u kojem će se utvrditi prava i obveze ugovornih strana.<br />
(2) Pravne osobe u kojima Republika Hrvatska ima većinski udio ili većinsko pravo glasa<br />
mogu prenijeti svoje tražbine prema sportskom klubu-udruzi za natjecanje, koja je obvezna<br />
preoblikovati se u š.d.d., na jedinicu lokalne samouprave, u kojoj je sjedište sportskog klubaudruge za natjecanje, prema posebnom ugovoru o prijenosu u kojem će se utvrditi prava i<br />
obveze ugovornih strana.</p>
<p><strong>Postupak provođenja obveznog preoblikovanja sportskog kluba-udruge za natjecanje u</strong><br />
<strong>š.d.d.</strong></p>
<p>Članak 43.</p>
<p>(1) Ovlašteno tijelo sportskog kluba-udruge za natjecanje iz članka 41. stavka 1. ovoga<br />
Zakona dužno je po dostavi rješenja iz članka 41. stavka 2. ovoga Zakona započeti postupak<br />
preoblikovanja.<br />
(2) Postupak preoblikovanja započinje izradom elaborata koji osobito mora sadržavati:</p>
<ol>
<li>izvješće ovlaštenog revizora o stanju imovine, pravima i obvezama sportskog kluba-udruge<br />
za natjecanje,</li>
<li>popis i procjenu vrijednosti imovine te popis svih tražbina prema sportskom klubu-udruzi<br />
za natjecanje, navedenih prema vrstama vjerovnika i njihovoj visini,</li>
<li>utvrđenje revizora o vrijednosti tražbina prema sportskom klubu-udruzi za natjecanje,</li>
<li>utvrđenje revizora o vrijednosti prava korištenja sportske građevine koje može biti ulog u<br />
temeljni kapital š.d.d.-a,</li>
<li>pregled poslovanja sportskog kluba-udruge za natjecanje u proteklih pet godina, uz<br />
posebno iskazane prihode i rashode sportskog kluba-udruge za natjecanje u tome razdoblju,<br />
pobliži opis na što se oni odnose te godišnje račune dobiti i gubitka sportskog kluba-udruge za<br />
natjecanje u tome razdoblju,</li>
<li>popis članova sportskog kluba-udruge za natjecanje,</li>
<li>popis članova tijela sportskog kluba-udruge za natjecanje,</li>
<li>opis nadležnosti i međusobnog odnosa tijela sportskog kluba-udruge za natjecanje,</li>
<li>sportske rezultate sportskog kluba-udruge za natjecanje barem u posljednjih pet<br />
natjecateljskih sezona, broj reprezentativaca u svim kategorijama, ugovorne vrijednosti<br />
sportaša natjecatelja s kojima sportski klub-udruga za natjecanje ima ugovor, broj mladih<br />
sportaša po kategorijama,</li>
<li>potencijalne dioničare š.d.d.-a, pri čemu se posebno iskazuju vjerovnici sportskog klubaudruge za natjecanje, na temelju njihovog očitovanja na pisani poziv koji im mora uputiti</li>
</ol>
<p>sportski klub-udruga za natjecanje, da iskažu svoj interes za pretvaranjem tražbina u ulog u<br />
š.d.d.-u,<br />
11. procjenu potrebnih dodatnih sredstava za obavljanje djelatnosti š.d.d.-a,<br />
12. procjenu vrijednosti prava igranja na sportskoj građevini koju je utvrdio ovlašteni revizor i<br />
iskaz jedinice lokalne samouprave, u čijem je vlasništvu predmetna sportska građevina, o<br />
roku na koji bi sportski klub-udruga za natjecanje imala pravo igranja,<br />
13. prijedlog iznosa temeljnog kapitala š.d.d.-a,<br />
14. nacrt statuta š.d.d.-a u koje se preoblikuje sportski klub-udruga za natjecanje, u kojem<br />
mora biti odredba da će u roku od dva mjeseca od dana upisa š.d.d.-a u odgovarajuće registre,<br />
š.d.d. donijeti odluku o povećanju temeljnoga kapitala radi pretvaranja tražbina vjerovnika<br />
prema š.d.d.-u u uloge,<br />
15. popis pravnih osoba u kojima je sportski klub-udruga za natjecanje član, a osobito<br />
trgovačkih društava u kojima je sportski klub-udruga za natjecanje član uz precizno<br />
navođenje visine udjela i prava koja udruga ima u tim trgovačkim društvima, te popis pravnih<br />
osoba preko kojih je sportski klub-udruga za natjecanje obavljala sportske djelatnosti,<br />
16. opis tijeka poslovanja pravnih osoba iz točke 15. ovoga stavka,<br />
17. obrazloženje razloga zbog kojih je sportski klub-udruga za natjecanje svoju djelatnost,<br />
osim sudjelovanja u sportskim natjecanjima, obavljala preko pravnih osoba iz točke 15. ovoga<br />
stavka.<br />
(3) Poziv iz stavka 2. točke 10. ovoga članka sportski klub-udruga za natjecanje mora uputiti<br />
svakom vjerovniku osobno. U pozivu se mora navesti da je sportski klub-udruga za natjecanje<br />
obvezna preoblikovati se u š.d.d., kao i kolika je vrijednost tražbina vjerovnika kojemu se<br />
poziv upućuje, a utvrđena u postupku revizije te ga pozvati da se pisanim putem očituje ima li<br />
interesa za to da svoju tražbinu pretvori u ulog u š.d.d.-u kroz postupak povećanja temeljnoga<br />
kapitala nakon okončanog postupka obveznog preoblikovanja odnosno kroz postupak<br />
pretvaranja tražbine u ulog u š.d.d.-u u petom krugu, sukladno članku 44. stavku 3. točki 5.<br />
ovoga Zakona.<br />
(4) Vjerovnik koji ne želi pretvoriti svoju tražbinu u ulog u š.d.d.-u ostaje vjerovnik š.d.d.-a.<br />
(5) Odluku o povećanju temeljnoga kapitala pretvaranjem tražbina u uloge iz stavka 2. točke<br />
10. ovoga članka donosi uprava š.d.d.-a i zamjenjuje odluku glavne skupštine. Pravo na<br />
pretvaranje tražbina za ulog imaju svi vjerovnici š.d.d.-a, pa i oni koji na poziv iz stavka 3.<br />
ovoga članka nisu iskazali takav interes. Temeljni kapital povećava se za iznos zbroja na<br />
temelju članka 40. stavka 2. ovoga Zakona utvrđenih vrijednosti tražbina svih vjerovnika. Na<br />
provođenje povećanja temeljnoga kapitala na odgovarajući se način primjenjuju odredbe<br />
općih propisa o uvjetnom povećanju temeljnoga kapitala.<br />
(6) Elaborat iz stavka 2. ovoga članka, u roku od petnaest dana od dana dostave rješenja iz<br />
članka 41. stavka 2. ovoga Zakona, sportski klub-udruga za natjecanje mora dostaviti<br />
nacionalnom sportskom savezu i Povjerenstvu. Nacionalni sportski savez se o tom elaboratu<br />
mora očitovati u roku od petnaest dana od dana dostave elaborata te je svoje očitovanje dužan<br />
dostaviti sportskom klubu-udruzi za natjecanje i Povjerenstvu.<br />
(7) Sportski klub-udruga za natjecanje može u roku od petnaest dana od dana dostave<br />
očitovanja iz stavka 6. ovoga članka dostaviti Povjerenstvu primjedbe na očitovanje<br />
nacionalnoga sportskog saveza.<br />
(8) Povjerenstvo je dužno, u roku od mjesec dana od dana isteka roka iz stavka 7. ovoga<br />
članka, dati suglasnost na elaborat te utvrditi početni iznos temeljnog kapitala ili može<br />
elaborat poslati sportskom klubu-udruzi za natjecanje na doradu. Povjerenstvo može, prije<br />
davanja suglasnosti, zatražiti mišljenje nezavisnih stručnjaka i organizacija.<br />
(9) Početni iznos temeljnoga kapitala utvrđuje se tako da on predstavlja najmanje iznos od 25<br />
% prosječnih godišnjih rashoda sportskog kluba-udruge za natjecanje u proteklih pet godina.<br />
Pri izračunavanju prosječnoga godišnjeg rashoda ne računa se ona godina u kojoj je rashod</p>
<p>bio najmanji u tih pet godina kao ni ona godina u kojoj je rashod bio najveći u tih pet godina.<br />
Na obrazloženi prijedlog sportskog kluba-udruge za natjecanje koja se preoblikuje,<br />
Povjerenstvo može utvrditi temeljni kapital i veći od iznosa utvrđenog u prvoj rečenici ovoga<br />
stavka.</p>
<p>Članak 44.</p>
<p>(1) Nakon što dade suglasnost na elaborat i utvrdi temeljni kapital š.d.d.-a, Povjerenstvo o<br />
tome obavještava sportski klub-udrugu za natjecanje i nacionalni sportski savez.<br />
(2) U roku od petnaest dana od dana dostave obavijesti iz stavka 1. ovoga članka sportski<br />
klub-udruga za natjecanje upućuje poziv na upis i uplatu dionica, na što se, ako ovim<br />
Zakonom nije drugačije određeno, na odgovarajući način primjenjuju odredbe o sukcesivnom<br />
osnivanju dioničkog društva.<br />
(3) Sportski klub-udruga za natjecanje upućuje poziv na upis i uplatu dionica u četiri kruga:</p>
<ol>
<li>u prvom krugu poziv se upućuje jedinici lokalne samouprave u kojoj je sjedište sportskog<br />
kluba-udruge za natjecanje,</li>
<li>ako se u prvom krugu ne upišu i uplate sve dionice u roku koji ne može biti kraći od osam<br />
dana niti dulji od petnaest dana, preostali neupisani dio dionica mogu uplatiti članovi<br />
sportskog kluba-udruge za natjecanje na koje otpada razmjerno jednak dio temeljnoga<br />
kapitala,</li>
<li>ako se i nakon drugog kruga ne upišu i ne uplate sve dionice u roku koji ne može biti kraći<br />
od osam dana niti dulji od petnaest dana, preostali neupisani dio dionica mogu uplatiti članovi<br />
sportskog kluba-udruge za natjecanje, koji su upisali i uplatili dionice u drugom krugu<br />
razmjerno svojim uplatama u drugom krugu,</li>
<li>za preostali neupisani dio dionica upućuje se poziv javnosti na upis i uplatu dionica, a u<br />
tom krugu, koji ne može biti kraći od petnaest dana niti dulji od mjesec dana, mogu<br />
sudjelovati i članovi sportskog kluba-udruge za natjecanje koji su već upisali i uplatili dionice<br />
u prethodna dva kruga, kao i oni koji to nisu učinili,</li>
<li>ako i nakon četvrtog kruga nisu upisane i uplaćene sve dionice, Povjerenstvo iznimno<br />
može, vodeći računa o interesima sporta, dopustiti upućivanje poziva za upis i uplatu dionica<br />
u petom krugu, koji ne može biti kraći od petnaest dana niti dulji od mjesec dana, svim<br />
vjerovnicima sportskog kluba-udruge za natjecanje.<br />
(4) Ako i nakon četvrtog, odnosno iznimno dopuštenog petog kruga nisu uplaćene i upisane<br />
sve dionice smatra se da preoblikovanje sportskog kluba-udruge za natjecanje nije uspjelo.<br />
(5) Dionice se u prvom krugu, u postupku iz stavka 3. ovoga članka, mogu uplatiti u novcu i<br />
pravu korištenja sportske građevine. Dio koji se uplaćuje u novcu ne može biti manji od 1.000<br />
000,00 kuna. Preostale dionice u drugom, trećem i četvrtom krugu mogu se uplatiti samo u<br />
novcu.<br />
(6) Dionice se u petom krugu mogu uplatiti i zamjenom tražbina vjerovnika za ulog u š.d.d.-u,<br />
a vrijednost tražbine kao uloga procjenjuje se i utvrđuje u skladu s člankom 40. stavkom 2.<br />
ovoga Zakona.<br />
(7) Nadležno tijelo sportskog kluba-udruge za natjecanje dužno je nakon okončanog postupka<br />
upisa i uplate dionica iz stavka 3. ovoga članka donijeti odluku o prestanku udruge sukladno<br />
Zakonu o udrugama. U tom slučaju ne primjenjuju se odredbe o obvezi pokretanja stečajnog<br />
odnosno likvidacijskog postupka sukladno posebnom propisu.<br />
(8) Š.d.d je pravni sljednik sportskog kluba-udruge za natjecanje koja se preoblikovala.</li>
</ol>
<p><strong>Posljedice neprovođenja obveznog preoblikovanja</strong></p>
<p>Članak 45.</p>
<p>Ako sportski klub-udruga za natjecanje ne provede postupak preoblikovanja u š.d.d., iako se<br />
utvrdilo da to prema odredbama ovoga Zakona mora učiniti ili ako preoblikovanje nije<br />
uspjelo, ministarstvo na prijedlog Povjerenstva, po službenoj dužnosti, podnosi zahtjev za<br />
pokretanje stečajnog postupka, a sportski klub-udruga za natjecanje trpi posljedice sukladno<br />
pravilima nacionalnoga sportskog saveza.</p>
<ol>
<li><strong>OBLICI UDRUŽIVANJA</strong></li>
</ol>
<p><strong>Sportski savez</strong></p>
<p>Članak 46. (NN 94/13, 85/15)</p>
<p>(1) Sportski savez je udruga u koju se udružuju najmanje tri pravne osobe koje obavljaju<br />
sportske djelatnosti u istom sportu, a koji radi ostvarivanja zajedničkih interesa u pojedinom<br />
sportu osobito: usklađuje aktivnosti svojih članica, organizira i provodi natjecanja, uređuje<br />
sustav natjecanja, pitanja koja se odnose na registraciju sportaša i njihov status te stegovnu<br />
odgovornost sportaša, promiče stručni rad u sportu i skrbi se o kategoriziranim sportašima.<br />
(2) Na nacionalnoj razini i na razini jedinica lokalne i regionalne (područne) samouprave<br />
može se osnovati samo jedan sportski savez za jedan sport.<br />
(3) U slučaju dvojbe, mišljenje što se smatra istim sportom u smislu ovoga Zakona, daje<br />
Hrvatski olimpijski odbor.<br />
(4) Članovi županijskoga sportskog saveza su pored sportskih saveza osnovanih za područje<br />
jedinica lokalne samouprave i pravne osobe koje obavljaju sportsku djelatnost u području za<br />
koje se osniva županijski sportski savez, a sjedište im je na području županije.<br />
(5) U skupštini i izvršnom tijelu sportskog saveza ne mogu biti i imati ovlasti u zastupanju:</p>
<ul>
<li>
<p>članovi pravnih osoba koje obavljaju djelatnost organiziranja sportskih kladionica, kao i<br />
osobe koje su to bile posljednje tri godine,</p>
</li>
<li>
<p>članovi tijela pravnih osoba koje obavljaju djelatnost organiziranja sportskih kladionica, kao<br />
i osobe koje su to bile posljednje tri godine,</p>
</li>
<li>
<p>menadžeri u sportu i osobe iz članka 12. stavka 2. ovoga Zakona, kao i osobe koje su to bile<br />
posljednjih godinu dana,</p>
</li>
<li>
<p>osobe koje ne mogu biti članovi uprave, odnosno nadzornog odbora dioničkog društva<br />
prema odredbama Zakona o trgovačkim društvima i zakona kojim se uređuje sprječavanje<br />
sukoba interesa u obnašanju javnih dužnosti,</p>
</li>
<li>
<p>osobe koje su u posljednje tri godine pravomoćno kažnjene za kaznena djela ili prekršaje u<br />
sportu i u vezi sa sportom,</p>
</li>
<li>
<p>osobe koje s menadžerima u sportu i članovima pravnih osoba te članovima tijela pravnih<br />
osoba koje obavljaju djelatnost organiziranja sportskih kladionica djeluju zajednički u smislu<br />
članka 34. stavka 3. ovoga Zakona,</p>
</li>
<li>
<p>osobe koje su ovlaštene za zastupanje u pravnoj osobi koja sukladno članku 12. stavku 2.<br />
ovoga Zakona ima sklopljene ugovore o ulaganju u fizičke osobe u sustavu sporta.</p>
</li>
</ul>
<p>(6) Skupština je najviše tijelo županijskoga sportskog saveza, odnosno Sportskog saveza<br />
Grada Zagreba, u kojoj svaki član ima pravo na najmanje jedna glas, na način utvrđen<br />
statutom.</p>
<p>(7) Iznimno od stavka 6. ovoga članka, skupštinu županijskoga sportskog saveza, odnosno<br />
Sportskoga saveza Grada Zagreba osnovanog u sportu u kojem najmanje polovina sportskih<br />
klubova koji sudjeluju u najvišem stupnju nacionalnoga sportskog natjecanja imaju<br />
profesionalni status u smislu članka 24. ovoga Zakona, čine:</p>
<ul>
<li>
<p>predstavnici sportskih klubova koji sudjeluju u nacionalnim sportskim natjecanjima na<br />
način da sportski klub koji sudjeluje u najnižem rangu nacionalnoga sportskog natjecanja ima<br />
jedan glas, a svaki sportski klub koji sudjeluje u neposredno višem rangu nacionalnoga<br />
sportskog natjecanja ima pravo na dvostruko više glasova od sportskoga kluba koji sudjeluje u<br />
neposredno nižem rangu nacionalnoga sportskog natjecanja tog sporta i</p>
</li>
<li>
<p>predstavnik udruženja sportaša i trenera na način uređen statutom županijskoga sportskog<br />
saveza, odnosno Sportskog saveza Grada Zagreba.</p>
</li>
</ul>
<p><strong>Nacionalni sportski savez</strong></p>
<p>Članak 47. (NN 96/13, 85/15)</p>
<p>(1) Nacionalni sportski savez osniva se ako na području Republike Hrvatske djeluju najmanje<br />
tri sportska kluba, odnosno najmanje dva sportska saveza osnovana u istom sportu.<br />
(2) Članovi nacionalnoga sportskog saveza su sportski savezi županija, Grada Zagreba i<br />
gradova te sportski klubovi istoga sporta u Republici Hrvatskoj.<br />
(3) Članovi nacionalnih sportskih saveza mogu biti udruge stručnih djelatnika u istome sportu<br />
(suci, treneri, zdravstveni radnici) te udruge u koje se udružuju sportaši istoga sporta.<br />
(4) Nacionalni sportski savez uređuje sustav natjecanja u sportu za koji je osnovan i druga<br />
pitanja za čije je uređivanje ovlašten prema odredbama ovoga Zakona, te donosi pojedinačne<br />
akte kada je za to ovlašten.<br />
(5) Nacionalni sportski savez potiče i promiče sport u skladu s Nacionalnim programom<br />
sporta, organizira nacionalna sportska prvenstva, skrbi o nacionalnoj sportskoj ekipi te<br />
predstavlja sport za koji je osnovan u odgovarajućem međunarodnom sportskom udruženju.<br />
(6) Nacionalni sportski savez općim aktima pored pitanja iz stavka 4. ovoga članka uređuje i<br />
uvjete koje moraju ispunjavati sportski klubovi da bi stekli profesionalni status, pitanja koja<br />
se odnose na posljedice koje proizlaze iz nepoštivanja obveze iz članka 24. stavka 7. i članka<br />
45. ovoga Zakona, registraciju sportaša, njihova prava i obveze, pravo nastupa stranih<br />
sportaša za hrvatske sportske klubove, stegovne odgovornosti sportaša te prava i obveze<br />
sportskih sudaca i zdravstvenih djelatnika ako ova pitanja ne uređuju strukovne udruge ovih<br />
osoba i druga pitanja iz područja svog djelovanja.</p>
<p>(7) Skupština je najviše tijelo nacionalnoga sportskog saveza u kojem svaki član ima pravo na<br />
najmanje jedan glas, na način utvrđen statutom.</p>
<p>(8) Iznimno, skupštinu nacionalnoga sportskog saveza osnovanog u sportu u kojem najmanje<br />
polovina sportskih klubova koji sudjeluju u najvišem stupnju nacionalnoga sportskog<br />
natjecanja imaju profesionalni status u smislu članka 24. ovoga Zakona, čine:</p>
<ul>
<li>
<p>predstavnik pojedinoga županijskoga sportskog saveza odnosno Sportskoga saveza Grada<br />
Zagreba s jednim glasom,</p>
</li>
<li>
<p>predstavnik pojedinoga sportskoga kluba koji sudjeluje u najvišem stupnju nacionalnoga<br />
sportskog natjecanja s dva glasa,</p>
</li>
<li>
<p>predstavnici sportskih klubova koji sudjeluju u nižim stupnjevima natjecanja od najvišega<br />
stupnja nacionalnoga sportskog natjecanja, na način utvrđen statutom i</p>
</li>
<li>
<p>predstavnik udruženja sportaša i trenera koji sudjeluju u najvišem stupnju nacionalnoga<br />
sportskog natjecanja, na način utvrđen statutom.<br />
(9) U skupštini i izvršnom tijelu nacionalnog sportskog saveza ne mogu biti i imati ovlasti u<br />
zastupanju osobe iz članka 46. stavka 5. ovoga Zakona.</p>
</li>
</ul>
<p><strong>Sportske zajednice</strong></p>
<p>Članak 48.</p>
<p>(1) Radi ostvarivanja zajedničkih interesa u sportu, na području jedinica lokalne i područne<br />
(regionalne) samouprave i Grada Zagreba osnivaju se sportske zajednice.<br />
(2) Članovi sportskih zajednica u županijama, Gradu Zagrebu, gradovima i općinama su<br />
pravne osobe iz sustava sporta. Članovi sportskih zajednica mogu biti i druge pravne osobe<br />
čija je djelatnost značajna za sport i u vezi sa sportom.<br />
(3) Sportske zajednice u svom djelokrugu usklađuju aktivnosti svojih članova, potiču i<br />
promiču sport u skladu s Nacionalnim programom sporta, osobito sport djece, mladeži i<br />
studenata i osoba s invaliditetom, objedinjuju i usklađuju programe sporta te predlažu<br />
program javnih potreba u sportu i sudjeluju u njegovu ostvarivanju, skrbe o kategoriziranim<br />
sportašima i svojim aktima uređuju opseg i način ostvarivanja njihovih prava te sudjeluju u<br />
stvaranju uvjeta za njihovu pripremu za olimpijske igre, svjetska i europska prvenstva te<br />
druga velika međunarodna natjecanja, surađuju u ostvarivanju programa Hrvatskoga<br />
olimpijskog odbora, odnosno Hrvatskoga paraolimpijskog odbora i Hrvatskoga sportskog<br />
saveza gluhih, promiču stručni rad u sportu i sudjeluju u skrbi o javnim sportskim<br />
građevinama.</p>
<p>(4) Na razini jedinica lokalne i područne (regionalne) samouprave i Grada Zagreba može se<br />
osnovati samo jedna sportska zajednica</p>
<p><strong>Hrvatski olimpijski odbor</strong></p>
<p>Članak 49.</p>
<p>(1) Hrvatski olimpijski odbor je najviša nevladina nacionalna sportska udruga u koju se<br />
udružuju nacionalni sportski savezi, sportske zajednice u županijama i Gradu Zagrebu te<br />
druge udruge čija je djelatnost od značaja za promicanje sporta, sukladno pravilima<br />
Hrvatskoga olimpijskog odbora.<br />
(2) Hrvatski olimpijski odbor stvara uvjete za nesmetan razvoj sporta i olimpijskog pokreta u<br />
Republici Hrvatskoj.<br />
(3) Hrvatski olimpijski odbor je u svom djelovanju samostalan.</p>
<p>Članak 50.</p>
<p>(1) Hrvatski olimpijski odbor ustrojava se i prema načelima olimpijskog pokreta, Olimpijske<br />
povelje i potrebama hrvatskog sporta.<br />
(2) Hrvatski olimpijski odbor svojim pravilima određuje ustrojstvo i način rada, članstvo i<br />
način ostvarivanja prava i obveza članova, način uporabe i zaštite simbola i obilježja<br />
Međunarodnoga olimpijskog odbora i Hrvatskoga olimpijskog odbora te druga pitanja u svezi<br />
s djelokrugom i zadaćama Hrvatskoga olimpijskog odbora iz članka 51. ovoga Zakona.</p>
<p>Članak 51.</p>
<p>Zadaće Hrvatskoga olimpijskog odbora jesu:</p>
<ul>
<li>
<p>potiče i promiče sport u Republici Hrvatskoj,</p>
</li>
<li>
<p>sudjeluje u predlaganju i ostvarivanju mjera za unapređenje i razvoj sporta</p>
</li>
<li>
<p>sudjeluje u predlaganju i provođenju programa javnih potreba sporta u Republici Hrvatskoj,</p>
</li>
<li>
<p>skrbi i sudjeluje u organiziranju olimpijskih igara i drugih važnih međunarodnih sportskih<br />
natjecanja,</p>
</li>
<li>
<p>utvrđuje nomenklaturu sportova,</p>
</li>
<li>
<p>usklađuje aktivnosti nacionalnih sportskih saveza, sportskih zajednica u županijama i Gradu<br />
Zagrebu u ostvarivanju ukupnog programa sporta,</p>
</li>
<li>
<p>provodi i skrbi o primjeni međunarodnih sportskih pravila, te donosi akte u svezi s<br />
njihovom primjenom,</p>
</li>
<li>
<p>djeluje na promicanju stručnog rada u sportu i skrbi o osposobljavanju i usavršavanju<br />
stručnih djelatnika putem Hrvatske olimpijske akademije,</p>
</li>
<li>
<p>skrbi o promicanju vrhunskih sportskih dostignuća hrvatskih sportaša i njihovom<br />
sudjelovanju u nacionalnim sportskim ekipama na olimpijskim igrama, svjetskim i europskim<br />
prvenstvima te drugim velikim međunarodnim sportskim priredbama,</p>
</li>
<li>
<p>promiče povezivanje Republike Hrvatske putem sporta s drugim državama radi većeg<br />
zbližavanja s drugim narodima, zbližavanja sportaša i drugih sudionika na sportskim<br />
priredbama,</p>
</li>
<li>
<p>skrbi o širenju olimpijskih načela, etičkih i moralnih normi u sportu,</p>
</li>
<li>
<p>skrbi o zaštiti simbola i obilježja Međunarodnoga olimpijskog odbora i Hrvatskoga<br />
olimpijskog odbora,</p>
</li>
<li>
<p>predstavlja hrvatski sport pred Međunarodnim olimpijskim odborom i odgovarajućim<br />
međunarodnim sportskim organizacijama i udruženjima,</p>
</li>
<li>
<p>daje suglasnost na statute svojih članica koji moraju biti suglasni sa statutom Hrvatskoga<br />
olimpijskog odbora,</p>
</li>
<li>
<p>obavlja i druge zadaće koje su utvrđene ovim Zakonom, drugim propisima, svojim Statutom<br />
i pravilima,</p>
</li>
<li>
<p>sudjeluje u organiziranju i potiče znanstvene i razvojne projekte u sportu,</p>
</li>
<li>
<p>sudjeluje u predlaganju i unapređenju zdravstvene skrbi u sportu.</p>
</li>
</ul>
<p>Članak 52.</p>
<p>(1) Pri Hrvatskom olimpijskom odboru djeluju Vijeće sportske arbitraže i Sportsko arbitražno<br />
sudište kao samostalna i nezavisna tijela za sportsku arbitražu i za rješavanje sporova u vezi<br />
sa sportom.<br />
(2) Vijeće sportske arbitraže odlučuje o zahtjevu za izvanrednim preispitivanjem odluka<br />
sportskih saveza, sportskih zajednica, sportskih klubova i drugih sportskih udruga protiv kojih<br />
su iscrpljena ili ne postoje druga sredstva pravne zaštite, a riječ je o sportu ili pitanju važnom<br />
za izvršavanje zadaća Hrvatskoga olimpijskog odbora koje su utvrđene ovim Zakonom.<br />
(3) Sportsko arbitražno sudište odlučuje o zahtjevu stranaka koje su ugovorile nadležnost tog</p>
<p>sudišta u sporovima nastalim u vezi s obavljanjem sportske djelatnosti, a o pravima kojima<br />
mogu slobodno raspolagati ako zakonom nije određeno da za odlučivanje o određenoj vrsti<br />
sporova postoji isključiva nadležnost redovnog suda.<br />
(4) Vijeće sportske arbitraže obavlja opći nadzor nad radom Sportskoga arbitražnog sudišta i<br />
daje pravna mišljenja na zahtjev Hrvatskoga olimpijskog odbora ili na prijedlog nacionalnih<br />
sportskih saveza, sportskih klubova i sportskih udruga.<br />
(5) Aktima Hrvatskoga olimpijskog odbora pobliže se uređuje nadležnost, sastav i ustroj te<br />
pravila o postupku pred Vijećem sportske arbitraže i Sportskim arbitražnim sudištem.</p>
<p>Sportske udruge osoba s invaliditetom i njihova udruženja</p>
<p>Članak 53.</p>
<p>(1) Radi provođenja sportskih natjecanja i sportsko-rekreativnih aktivnosti osoba s<br />
invaliditetom, osobe s invaliditetom mogu osnivati svoje sportske udruge i sportska društva<br />
osoba s invaliditetom.<br />
(2) Sportske udruge i sportska društva osoba s invaliditetom mogu se osnivati po sportovima i<br />
po vrstama invaliditeta koje utvrđuje Hrvatski paraolimpijski odbor i Hrvatski sportski savez<br />
gluhih.<br />
(3) Sportske udruge i sportska društva iz stavka 2. ovoga članka udružuju se u sportske saveze<br />
osoba s invaliditetom na razini gradova, županija i Grada Zagreba te u nacionalne sportske<br />
saveze osoba s invaliditetom.<br />
(4) Sportski savezi osoba s invaliditetom osobito usklađuju aktivnosti svojih članica,<br />
organiziraju i provode natjecanja osoba s invaliditetom, uređuju pitanja koja se odnose na<br />
registraciju sportaša osoba s invaliditetom, status sportaša i drugih sportskih djelatnika te<br />
stegovnu odgovornost sportaša i sportskih djelatnika, promiču stručni rad u sportu i skrbe se o<br />
kategoriziranim sportašima s invaliditetom.</p>
<p><strong>Hrvatski paraolimpijski odbor,</strong><br />
<strong>Hrvatski sportski savez gluhih</strong></p>
<p>Članak 54.</p>
<p>(1) Sportski savezi osoba s invaliditetom iz članka 53. ovoga Zakona udružuju se u Hrvatski<br />
paraolimpijski odbor, odnosno Hrvatski sportski savez gluhih.<br />
(2) Ustanove i druge pravne osobe za provođenje specifičnih sportsko-rekreativnih aktivnosti<br />
osoba s invaliditetom udružuju se u Specijalnu olimpijadu Hrvatske sa statusom nacionalnoga<br />
sportskog saveza.<br />
(3) Hrvatski paraolimpijski odbor, odnosno Hrvatski sportski savez gluhih općim aktom<br />
utvrđuju kategorizaciju sportaša s invaliditetom, sustav, uvjete i organizaciju sportskih<br />
natjecanja osoba s invaliditetom u skladu s pravilima sporta i normama međunarodnih<br />
sportskih udruženja osoba s invaliditetom, sudjeluju u međunarodnim sportskim pokretima<br />
osoba s invaliditetom i udružuju se u odgovarajuća međunarodna sportska udruženja osoba s<br />
invaliditetom, skrbe o pripremama i sudjelovanju na svjetskim, europskim i sličnim<br />
prvenstvima i igrama osoba s invaliditetom te sudjeluju u njihovu organiziranju. Hrvatski<br />
paraolimpijski odbor skrbi o nastupu hrvatskih sportaša na paraolimpijskim igrama te<br />
sudjeluje u njihovu organiziranju. Hrvatski sportski savez gluhih skrbi o nastupu hrvatskih<br />
sportaša na olimpijskim igrama gluhih te sudjeluje u njihovu organiziranju.</p>
<p>(4) Kategorizirani sportaš s invaliditetom, odnosno kategorizirani gluhi sportaš ima prava iz<br />
članka 7. ovoga Zakona.</p>
<p><strong>Udruženja školskih sportskih društava i Hrvatski školski sportski savez</strong></p>
<p>Članak 55.</p>
<p>(1) Radi usklađivanja aktivnosti školskih sportskih društava i provođenja sportskih natjecanja,<br />
školska sportska društva udružuju se u školske općinske, gradske i županijske saveze i školski<br />
sportski savez Grada Zagreba.<br />
(2) U jedinicama lokalne i područne (regionalne) samouprave i Gradu Zagrebu može se<br />
osnovati samo jedan školski sportski savez.<br />
(3) Hrvatski školski sportski savez je nacionalni školski sportski savez u koji se udružuju<br />
županijski školski sportski savezi i školski sportski savez Grada Zagreba, a radi usklađivanja<br />
aktivnosti svojih članica i organiziranja natjecanja školskih sportskih društava.<br />
(4) Sredstva za rad i aktivnosti školskih saveza osiguravaju se u državnom proračunu i<br />
proračunima jedinica lokalne i područne (regionalne) samouprave te Grada Zagreba, a<br />
Hrvatskoga školskoga sportskog saveza u državnom proračunu.<br />
(5) Ministar pravilnikom propisuje način osnivanja, zadaće, djelokrug i način rada školskih<br />
sportskih saveza.</p>
<p><strong>Studentske sportske udruge i Hrvatski akademski sportski savez</strong></p>
<p>Članak 56.</p>
<p>(1) Radi obavljanja sportske djelatnosti sukladno ovom Zakonu na visokim učilištima<br />
osnivaju se studentske sportske udruge.<br />
(2) Programi studentskih sportskih udruga financiraju se iz sredstava državnog proračuna<br />
preko ministarstva, proračuna visokih učilišta, studentskih zborova, sveučilišnih studentskih<br />
sportskih saveza i Hrvatskoga akademskog sportskog saveza te iz sredstava proračuna<br />
jedinica lokalne i područne (regionalne) samouprave.<br />
(3) Studentske sportske udruge za obavljanje svojih aktivnosti koriste prostor visokih učilišta i<br />
imaju prioritet u njihovom korištenju u odnosu na vanjske korisnike.</p>
<p>Članak 57.</p>
<p>(1) Studentske sportske udruge koje djeluju pri jednom visokom učilištu udružuju se u<br />
studentski sportski savez koji uspostavlja i vodi sustav sportskih natjecanja u sklopu visokih<br />
učilišta.<br />
(2) Studentski sportski savezi visokih učilišta s područja Republike Hrvatske, radi<br />
usklađivanja aktivnosti svojih članica, organizacije natjecanja i skrbi o statusu studenata<br />
sportaša udružuju se u Hrvatski akademski sportski savez sa statusom nacionalnoga<br />
sportskoga saveza.<br />
(3) Programi studentskih sportskih saveza financiraju se iz sredstava državnog proračuna<br />
preko ministarstva, proračuna visokih učilišta, studentskih zborova visokih učilišta,<br />
Hrvatskoga akademskog sportskog saveza i sredstava proračuna jedinica lokalne i područne<br />
(regionalne) samouprave.<br />
(4) Programi, poslovi i djelatnosti koje se odnose na zadaće Hrvatskoga akademskog<br />
sportskog saveza financiraju se iz sredstava državnog proračuna preko ministarstva i sredstava<br />
krovne studentske organizacije sukladno posebnom propisu.</p>
<p>(5) Hrvatski akademski sportski savez općim aktom utvrđuje sustav, uvjete i organizaciju<br />
sportskih natjecanja studenata u skladu s pravilima sporta i normama međunarodnih<br />
studentskih sportskih udruženja, sudjeluje u međunarodnim studentskim sportskim pokretima<br />
i udružuje se u odgovarajuća međunarodna studentska sportska udruženja, skrbi o pripremama<br />
i sudjelovanju na univerzijadama, studentskim svjetskim, europskim i sličnim prvenstvima i<br />
igrama te sudjeluje u njihovu organiziranju. Hrvatski akademski sportski savez usklađuje<br />
aktivnosti svojih članica, organizira nacionalna studentska natjecanja, skrbi o statusu<br />
studenata sportaša te uređuje druga pitanja iz područja svoga djelovanja.</p>
<p><strong>Sportske udruge u sportskoj rekreaciji</strong></p>
<p>Članak 58.</p>
<p>(1) Radi zadovoljavanja potreba za očuvanjem, održavanjem, poboljšanjem i unapređenjem<br />
psihofizičkih sposobnosti i zdravlja te obogaćivanjem slobodnog vremena tjelesnim<br />
vježbanjem i sportskim aktivnostima, građani mogu osnivati sportske udruge kao društva<br />
sportske rekreacije.<br />
(2) Osnivač udruge iz stavka 1. ovoga članka može biti i jedna pravna osoba.<br />
(3) Savezi za sportsku rekreaciju osnivaju se u općinama, gradovima i županijama, ako se<br />
udruže najmanje tri društva ili udruge sportske rekreacije iz općina ili gradova.<br />
(4) Hrvatski savez sportske rekreacije osniva se kao nacionalni sportski savez u koji se<br />
udružuju savezi sportske rekreacije županija, Grada Zagreba te gradski i općinski savezi.<br />
(5) Članovi društava i saveza sportske rekreacije mogu biti i druge pravne i fizičke osobe koje<br />
se bave sportskom rekreacijom ili je njihova djelatnost vezana uz sportsku rekreaciju.</p>
<ol>
<li><strong>STRUČNI POSLOVI U SPORTU</strong></li>
</ol>
<p>Članak 59.</p>
<p>Stručni poslovi u sportu, u smislu ovoga Zakona, jesu:</p>
<ul>
<li>
<p>programiranje i provođenje sportske pripreme,</p>
</li>
<li>
<p>programiranje i provođenje sportske poduke djece i mladeži u sportskim školama,</p>
</li>
<li>
<p>programiranje i provođenje sportske rekreacije,</p>
</li>
<li>
<p>programiranje i provođenje izvannastavnih školskih sportskih aktivnosti,</p>
</li>
<li>
<p>podučavanje osoba osnovnoj tehnici pojedinog sporta.</p>
</li>
</ul>
<p>Članak 60.</p>
<p>(1) Stručne poslove u sportu iz članka 59. podstavka 1. i 2. ovoga Zakona mogu obavljati<br />
osobe koje imaju odgovarajuću stručnu spremu najmanje na razini trenera prvostupnika i<br />
osobe koje su osposobljene putem ustanove za osposobljavanje kadra na temelju programa za<br />
stjecanje licencije krovnih svjetskih ili europskih udruženja određenog sporta.<br />
(2) Stručne poslove u sportu iz članka 59. podstavka 3. ovoga Zakona mogu obavljati osobe<br />
koje imaju odgovarajuću stručnu spremu najmanje na razini trenera prvostupnika.<br />
(3) Stručne poslove u sportu iz članka 59. podstavka 4. ovoga Zakona mogu obavljati osobe<br />
koje imaju odgovarajuću stručnu spremu na razini sveučilišnog studija i ispunjavaju uvjete za<br />
učitelja odnosno nastavnika tjelesne i zdravstvene kulture sukladno posebnom propisu.<br />
(4) Stručne poslove u sportu iz članka 59. podstavka 5. ovoga Zakona mogu obavljati osobe</p>
<p>koje su osposobljene za rad u sportu putem ustanova za osposobljavanje kadra u sportu.<br />
(5) Stručnu spremu, odnosno stručnu osposobljenost iz stavka 1., 2., 3. i 4. ovoga članka<br />
potrebnu za obavljanje stručnih poslova u sportu iz članka 59. ovoga Zakona, prema vrsti i<br />
složenosti određenih poslova, pravilnikom propisuje ministar.</p>
<p><strong>VII. SPORTSKA NATJECANJA</strong></p>
<p>Članak 61.</p>
<p>(1) Načela i osnovne elemente sustava sportskih natjecanja u Republici Hrvatskoj te uvjete<br />
sudjelovanja hrvatskih sportaša i sportskih klubova na međunarodnim sportskim natjecanjima<br />
utvrđuje Hrvatski olimpijski odbor.<br />
(2) Sustav, uvjete i organizaciju sportskih natjecanja u pojedinom sportu utvrđuje nacionalni<br />
sportski savez u skladu s načelima i elementima sustava koje je utvrdio Hrvatski olimpijski<br />
odbor, i prema pravilima sporta i normama međunarodnih sportskih udruženja. Sustav<br />
natjecanja mora se donijeti najmanje jednu godinu prije početka primjene tog sustava.<br />
(3) Nacionalni sportski savez organizira i vodi sportska natjecanja, vođenje i organiziranje<br />
natjecanja može povjeriti svojoj članici ili drugoj pravnoj osobi registriranoj za obavljanje<br />
sportske djelatnosti.<br />
(4) Međunarodna sportska natjecanja i međunarodne sportske priredbe organiziraju se u<br />
skladu s ovim Zakonom i u skladu s uvjetima koje propisuju međunarodna sportska<br />
udruženja.<br />
(5) Odluku o organiziranju sustava sportskih natjecanja za područje više država ili više<br />
inozemnih regija te odluku o sudjelovanju sportskih klubova i sportaša iz Republike Hrvatske<br />
u višedržavnim ili inozemnim regionalnim sustavima natjecanja donosi nacionalni sportski<br />
savez.<br />
(6) Odluku o organizaciji i organiziranje sportskih natjecanja za područje jedne ili više<br />
jedinica lokalne i područne (regionalne) samouprave, odnosno Grada Zagreba, u skladu s<br />
aktom iz stavka 2. ovoga članka donose i organiziraju sportski savezi osnovani na tim<br />
područjima, a za područje države nacionalni sportski savezi.</p>
<p>Članak 62.</p>
<p>(1) Strani državljanin može sudjelovati u sportskom natjecanju za domaću pravnu osobu koja<br />
obavlja djelatnost sudjelovanja u sportskom natjecanju pod uvjetima koje utvrdi odgovarajući<br />
nacionalni sportski savez.<br />
(2) Stranim državljaninom, iz stavka 1. ovoga članka, ne smatra se državljanin država članica<br />
Europske unije i drugih država Europskoga ekonomskog prostora.</p>
<p>Članak 63.</p>
<p>(1) Prijedlog za održavanje olimpijskih igara, mediteranskih igara, kao i ostalih međunarodnih<br />
multisportskih natjecanja i priredaba u Republici Hrvatskoj daje Hrvatski olimpijski odbor, a<br />
za održavanje svjetskih i europskih prvenstava i kupova u pojedinim sportovima daje<br />
nacionalni sportski savez uz suglasnost Hrvatskoga olimpijskog odbora.<br />
(2) Kriterije i mjerila za isticanje kandidature i održavanje međunarodnih sportskih natjecanja</p>
<p>u Republici Hrvatskoj iz stavka 1. ovoga članka općim aktom utvrđuje Hrvatski olimpijski<br />
odbor.<br />
(3) Pri isticanju kandidature za održavanje olimpijskih igara, svjetskih i europskih prvenstava<br />
te međunarodnih regionalnih športskih natjecanja na teritoriju Republike Hrvatske, potrebna<br />
je prethodna suglasnost ministarstva te iznimno Vlade Republike Hrvatske ukoliko je takva<br />
suglasnost propisana pravilima međunarodnih sportskih udruženja u čijoj je nadležnosti<br />
održavanje predmetnog natjecanja.<br />
(4) Prijedlog za održavanje svjetskih i europskih prvenstava i kupova u pojedinim sportovima<br />
za osobe s invaliditetom i gluhe osobe daje nacionalni sportski savez uz suglasnost<br />
Hrvatskoga paraolimpijskog odbora, odnosno Hrvatskoga sportskog saveza gluhih.</p>
<p>Članak 64.</p>
<p>Neposredni organizator sportskih natjecanja, u sportskoj građevini u kojoj se održava sportsko<br />
natjecanje ili sportska priredba, obvezan je osigurati sigurnost i pružanje medicinske pomoći.</p>
<p><strong>VIII. SPORTSKE GRAĐEVINE</strong></p>
<p>Članak 65.</p>
<p>(1) Sportskim građevinama smatraju se uređene i opremljene površine i građevine u kojima se<br />
provode sportske djelatnosti, a koje osim općih uvjeta propisanih posebnim propisima za te<br />
građevine zadovoljavaju i posebne uvjete u skladu s odredbama ovoga Zakona.<br />
(2) Javnim sportskim građevinama smatraju se građevine koje su u vlasništvu Republike<br />
Hrvatske, odnosno u vlasništvu jedinica lokalne i područne (regionalne) samouprave i Grada<br />
Zagreba te se trajno koriste u izvođenju programa javnih potreba u sportu.</p>
<p>Članak 66.</p>
<p>(1) Hrvatski sabor na prijedlog Vlade Republike Hrvatske, koja prethodno pribavlja mišljenje<br />
Nacionalnog vijeća za sport, tijela jedinice lokalne i područne (regionalne) samouprave i<br />
Grada Zagreba, pripadajućih sportskih zajednica i odgovarajućih sportskih saveza donosi<br />
mrežu sportskih građevina.<br />
(2) Mrežom sportskih građevina određuje se plan izgradnje, obnove, održavanja i upravljanja<br />
sportskim građevinama.<br />
(3) Mreža sportskih građevina obvezna je podloga za izradu dokumenata prostornog uređenja.<br />
(4) Prostorne uvjete, standarde i normative sportskih građevina obuhvaćenih mrežom<br />
sportskih građevina te posebne uvjete za planiranje, programiranje, projektiranje, gradnju,<br />
održavanje i sigurnost korisnika sportskih građevina propisuje pravilnikom ministar uz<br />
prethodnu suglasnost ministra nadležnog za poslove zaštite okoliša, prostornog uređenja i<br />
graditeljstva.<br />
(5) U postupku izdavanja lokacijske dozvole za sportsku građevinu, tijelo koje izdaje<br />
lokacijsku dozvolu pribavlja mišljenje ministarstva o usklađenosti s uvjetima iz stavka 4.<br />
ovoga članka.</p>
<p>Članak 67.</p>
<p>(1) Sportske građevine od posebnog interesa za Republiku Hrvatsku, u smislu ovoga Zakona,<br />
su građevine utvrđene Nacionalnim programom sporta i posebnom odlukom Vlade Republike<br />
Hrvatske.<br />
(2) Osim sportskih građevina od posebnog interesa za Republiku Hrvatsku utvrđenih sukladno<br />
stavku 1. ovoga članka, sportskom građevinom od posebnog interesa za Republiku Hrvatsku<br />
smatra se i Hrvatski olimpijski centar Bjelolasica.<br />
(3) Interes iz stavka 2. ovoga članka ostvaruje se osobito kroz ovlast Vlade Republike<br />
Hrvatske koju provodi zajedno s drugim pravnim osobama, koje drže u vlasništvu nekretnine<br />
koje čine ovu sportsku građevinu, kroz trgovačko društvo za obavljanje sportske djelatnosti,<br />
pri čemu Republika Hrvatska mora imati više od polovine udjela ili dionica na temelju<br />
uloženih nekretnina ili novčanih sredstava.<br />
(4) Izgradnja sportskih građevina, koja se utvrđuje Nacionalnim programom sporta, potiče se<br />
financiranjem iz državnog proračuna, jedinica lokalne i područne (regionalne) samouprave, iz<br />
dijela prihoda od igara na sreću i ulaganjem privatnih osoba te poticanjem partnerstva<br />
vladinih, nevladinih organizacija u sportu i privatnog poduzetništva.</p>
<p>Članak 68.</p>
<p>(1) Prenamijeniti površinu planiranu za javnu sportsku građevinu, ukloniti ili prenamijeniti<br />
javnu sportsku građevinu za namjene koje nisu sportske djelatnosti može se samo uz<br />
suglasnost ministarstva na temelju prethodnog mišljenja sportske zajednice na čijem se<br />
području nalazi sportska građevina.<br />
(2) Suglasnost iz stavka 1. ovoga članka ne može se izdati:</p>
<ul>
<li>
<p>ako jedinica lokalne, odnosno regionalne (područne) samouprave nije planirala<br />
odgovarajuću zamjensku površinu i</p>
</li>
<li>
<p>ako investitori prenamjene javne sportske građevine, odnosno vlasnik javne sportske<br />
građevine koja se uklanja ne preuzme obvezu i osigura uvjete izgradnje odgovarajuće<br />
zamjenske javne sportske građevine.<br />
(3) Iznimno od odredaba stavka 2. ovoga članka suglasnost se može dati samo ako se radi o<br />
građevini od posebnog interesa za Republiku Hrvatsku.</p>
</li>
</ul>
<p>Članak 69.</p>
<p>Upravljanje javnim sportskim građevinama može se povjeriti i sportskim klubovima i<br />
savezima, sportskoj zajednici, ustanovama i trgovačkim društvima registriranima za<br />
obavljanje sportske djelatnosti upravljanja i održavanja sportskih građevina.</p>
<p>Članak 70.</p>
<p>(1) U nadzornom odboru trgovačkog društva koje upravlja sportskim građevinama u<br />
vlasništvu jedinice lokalne i područne (regionalne) samouprave i Grada Zagreba, najmanje<br />
jedan član mora biti predstavnik sportske zajednice.<br />
(2) U upravnom vijeću ustanove za upravljanje javnom sportskom građevinom najmanje<br />
jednu trećinu članova čine predstavnici sportskih zajednica, odnosno sportskih udruga koje su<br />
korisnici javnih sportskih građevina.</p>
<ol>
<li><strong>ZDRAVSTVENA ZAŠTITA</strong></li>
</ol>
<p>Članak 71.</p>
<p>(1) U sportskom natjecanju može sudjelovati osoba za koju je u razdoblju od šest mjeseci<br />
prije sportskog natjecanja utvrđena opća zdravstvena sposobnost, a kada je to propisano<br />
pravilnikom koji donosi ministar nadležan za zdravstvo uz suglasnost ministra i posebna<br />
zdravstvena sposobnost, ako propisima nacionalnoga sportskog saveza nije određeno kraće<br />
razdoblje.<br />
(2) Opću i posebnu zdravstvenu sposobnost utvrđuje ovlašteni liječnik, odnosno specijalist<br />
sportske medicine, specijalist medicine rada i sporta ili liječnici drugih specijalnosti koji<br />
imaju završeni poslijediplomski studij iz medicine rada i sporta. Listu ovlaštenih liječnika<br />
utvrđuje ministarstvo nadležno za poslove zdravlja, uz suglasnost ministra.<br />
(3) Uvjete za obavljanje zdravstvenih pregleda, vrstu i opseg pregleda, način vođenja<br />
evidencije i medicinske dokumentacije sportaša te rokove u kojima se provode zdravstveni<br />
pregledi za učenike koji sudjeluju u natjecanjima školskih sportskih društva, pravilnikom<br />
propisuje ministar nadležan za zdravstvo uz prethodno mišljenje ministra.<br />
(4) Obveza utvrđivanja zdravstvene sposobnosti postoji i za druge osobe u sportu sukladno<br />
odredbama akata nacionalnih sportskih saveza.<br />
(5) Opću i posebnu zdravstvenu sposobnost učenika za sudjelovanje na natjecanjima školskih<br />
sportskih društava utvrđuje nadležan liječnik specijalist školske medicine, odnosno izabrani<br />
liječnik specijalist pedijatar ili izabrani liječnik specijalist opće i/ili obiteljske medicine.</p>
<p>Članak 72.</p>
<p>(1) Sportaši ne smiju uzimati nedopuštena sredstva (doping) niti smiju primjenjivati postupke<br />
koji su nedopušteni prema pravilima Hrvatskog olimpijskog odbora, Međunarodnog<br />
olimpijskog odbora i Svjetske antidoping agencije (u daljnjem tekstu: WADA).<br />
(2) Trener, ovlašteni liječnik, i druge osobe u sportu ne smiju sportašu davati nedopuštena<br />
sredstva ili od sportaša tražiti ili poticati ga da uzima nedopuštena sredstva ili primjenjuje<br />
postupke koji su nedopušteni pravilima iz stavka 1. ovoga članka.<br />
(3) Ako se utvrdi da su sportaš ili osoba iz stavka 2. ovoga članka postupali protivno<br />
odredbama iz stavka 1. i 2. ovoga članka osoba i tijelo koji su to utvrdili dužni su postupiti<br />
sukladno pravilima iz stavka 1. ovoga članka i sukladno ovome Zakonu.</p>
<p>(4) Sportaši su obvezni dopustiti obavljanje dopinške kontrole.</p>
<p>Članak 73.</p>
<p>Brisan.</p>
<ol>
<li><strong>FINANCIRANJE SPORTA I OBJAVA FINANCIJSKIH IZVJEŠĆA</strong></li>
</ol>
<p>Članak 74. (NN 94/13)</p>
<p>(1) Osnovu financiranja sporta čine prihodi koje pravne i fizičke osobe koje obavljaju<br />
sportsku djelatnost ostvare obavljanjem sportske djelatnosti, članarine koju ostvaruju sportske<br />
udruge, dio prihoda od priređivanja igara na sreću i sredstva kojima jedinice lokalne i<br />
područne (regionalne) samouprave i Grad Zagreb i država pomažu obavljanje sportskih<br />
djelatnosti.</p>
<p>(2) Republika Hrvatska, jedinice lokalne i područne (regionalne) samouprave i Grad Zagreb<br />
utvrđuju javne potrebe u sportu i za njihovo ostvarivanje osiguravaju financijska sredstva iz<br />
svojih proračuna u skladu s ovim Zakonom.</p>
<p>(3) Financiranje profesionalnog sporta od strane Republike Hrvatske, jedinice lokalne i<br />
područne (regionalne) samouprave i Grada Zagreba sukladno odredbama ovoga Zakona, ako<br />
ima učinak na trgovinu između Republike Hrvatske i drugih država članica Europske unije,<br />
moguće je ako je sukladno propisima o državnim potporama (članak 107. Ugovora o<br />
funkcioniranju Europske unije).</p>
<p>Članak 75. (NN 85/15)</p>
<p>(1) Javne potrebe u sportu na državnoj razini jesu:</p>
<ol>
<li>poticanje i promicanje sporta, osobito sporta djece, mladeži, studenata i osoba s<br />
invaliditetom,</li>
<li>poticanje planiranja i izgradnje sportskih građevina,</li>
<li>skrb o vrhunskim sportašima,</li>
<li>djelovanje nacionalnih sportskih saveza, Hrvatskoga olimpijskog odbora, Hrvatskoga<br />
paraolimpijskog odbora i Hrvatskoga sportskog saveza gluhih,</li>
<li>djelovanje informacijskog sustava u sportu,</li>
<li>dodjeljivanje državne nagrade za sport »Franjo Bučar« i državnih nagrada za vrhunska<br />
sportska postignuća,</li>
<li>međunarodna sportska suradnja i međunarodne obveze Republike Hrvatske u sportu,</li>
<li>znanstveni i razvojni programi u sportu.<br />
(2) Programe javnih potreba iz stavka 1. ovoga članka donosi Hrvatski sabor na prijedlog<br />
Vlade Republike Hrvatske, zajedno s državnim proračunom.<br />
(3) Za izvršenje programa javnih potreba iz stavka 1. ovoga članka osiguravaju se sredstva u<br />
državnom proračunu i iz dijela prihoda od priređivanja igara na sreću i nagradnih igara u<br />
smislu Zakona o priređivanju igara na sreću i nagradnih igara.<br />
(4) Programe zadovoljavanja javnih potreba iz stavka 1. ovoga članka koji se odnose na<br />
djelovanje Hrvatskoga olimpijskog odbora i nacionalnih sportskih saveza, organiziranje i<br />
provođenje nacionalnih prvenstava i međunarodnih sportskih natjecanja reprezentativne<br />
razine i skrbi o vrhunskim sportašima, predlaže Hrvatski olimpijski odbor koji je odgovoran<br />
za izvršenje programa i utrošak financijskih sredstava. O izvršenju programa javnih potreba i<br />
utrošku financijskih sredstava Hrvatski olimpijski odbor podnosi izvješće Hrvatskom saboru i<br />
ministarstvu u rokovima propisanim u Zakonu o proračunu.<br />
(5) Programe zadovoljavanja javnih potreba iz stavka 1. ovoga članka koji se odnose na<br />
djelovanje Hrvatskoga paraolimpijskog odbora i Hrvatskoga sportskog saveza gluhih predlažu<br />
Hrvatski paraolimpijski odbor i Hrvatski sportski savez gluhih, svaki u svom djelokrugu i<br />
odgovorni su za izvršenje programa za koje su sredstva osigurana. Izvješća o izvršenju<br />
programa i utrošku financijskih sredstava Hrvatski paraolimpijski odbor i Hrvatski sportski<br />
savez gluhih u rokovima i postupku propisanim za donošenje državnog proračuna podnose<br />
ministarstvu u rokovima propisanim u Zakonu o proračunu.<br />
(6) Programe za zadovoljavanje javnih potreba iz stavka 1. ovoga članka koji se odnose na<br />
financiranje studentskih sportskih udruga i Hrvatskoga akademskoga sportskog saveza<br />
predlaže ministarstvu Hrvatski akademski sportski savez u rokovima i postupku donošenja<br />
državnog proračuna te je odgovoran za izvršenje programa za koje su sredstva osigurana u<br />
državnom proračunu, a izvješća o izvršenju programa i utrošku financijskih sredstava podnosi<br />
ministarstvu u rokovima propisanim u Zakonu o proračunu.<br />
(7) Programe za zadovoljavanje javnih potreba iz stavka 1. ovoga članka koji se odnose na</li>
</ol>
<p>financiranje sporta djece i mladeži, posebice sportske djelatnosti Hrvatskoga školskoga<br />
sportskog saveza, poticanje planiranja i izgradnje sportskih građevina, dodjeljivanje državne<br />
nagrade za sport »Franjo Bučar« i državnih nagrada za vrhunska sportska postignuća, za<br />
međunarodnu sportsku suradnju i međunarodne obveze Republike Hrvatske u sportu,<br />
znanstvene i razvojne programe u sportu, djelovanje informacijskog sustava u sportu Vladi<br />
Republike Hrvatske predlaže ministarstvo u rokovima i postupku propisanom za donošenje<br />
državnog proračuna.<br />
(8) Za izvršenje programa javnih potreba iz stavka 7. ovoga članka ministarstvo određuje<br />
nositelje provedbe, prati i nadzire izvršenje programa te prati korištenje i utrošak sredstava.</p>
<p>(9) Hrvatski olimpijski odbor, Hrvatski paraolimpijski odbor, Hrvatski sportski savez gluhih i<br />
Hrvatski akademski sportski savez prijedloge svojih programa javnih potreba i financijske<br />
planove koji se odnose na izvršenje programa javnih potreba dostavljaju na suglasnost<br />
ministarstvu u rokovima utvrđenim Pravilnikom iz stavka 13. ovoga članka.</p>
<p>(10) Hrvatski olimpijski odbor, Hrvatski paraolimpijski odbor, Hrvatski sportski savez gluhih,<br />
Hrvatski akademski sportski savez i Hrvatski školski sportski savez svoje programe javnih<br />
potreba i financijske planove koji se odnose na izvršenje programa javnih potreba ne mogu<br />
mijenjati i/ ili dopunjavati tijekom poslovne godine bez suglasnosti ministarstva.</p>
<p>(11) Planirani godišnji iznos financiranja programa javnih potreba i financijske planove koji<br />
se odnose na izvršenje programa javnih potreba u sportu iz ovoga članka za Hrvatski<br />
olimpijski odbor, Hrvatski paraolimpijski odbor, Hrvatski sportski savez gluhih, Hrvatski<br />
akademski sportski savez i Hrvatski školski sportski savez ministar utvrđuje Odlukom nakon<br />
donošenja Državnog proračuna.</p>
<p>(12) Nakon donošenja Odluke iz stavka 11. ovoga članka korisnici sredstava iz stavka 11.<br />
ovoga članka sklopit će s ministarstvom ugovore kojima će biti definirana međusobna prava i<br />
obveze.</p>
<p>(13) Ministar Pravilnikom, uz prethodno mišljenje Ministarstva financija, detaljnije propisuje<br />
metodologiju i rokove za izradu i dostavu Programa javnih potreba, način izvršavanja<br />
Programa javnih potreba, način i rokove izvještavanja o provedbi Programa javnih potreba te<br />
metodologiju izrade financijskog plana.</p>
<p>Članak 76. (NN 85/15)</p>
<p>(1) Javne potrebe u sportu za koje se sredstva osiguravaju iz proračuna jedinica lokalne i<br />
područne (regionalne) samouprave i Grada Zagreba su programi, odnosno aktivnosti, poslovi i<br />
djelatnosti od značaja za jedinicu samouprave:</p>
<ol>
<li>
<p>poticanje i promicanje sporta,</p>
</li>
<li>
<p>provođenje sportskih aktivnosti djece, mladeži i studenata,</p>
</li>
<li>
<p>djelovanje sportskih udruga, sportskih zajednica i saveza,</p>
</li>
<li>
<p>sportska priprema, domaća i međunarodna natjecanja te opća i posebna zdravstvena zaštita<br />
sportaša,</p>
</li>
<li>
<p>zapošljavanje osoba za obavljanje stručnih poslova u sportu,</p>
</li>
<li>
<p>sportsko-rekreacijske aktivnosti građana,</p>
</li>
<li>
<p>sportske aktivnosti osoba s teškoćama u razvoju i osoba s invaliditetom,</p>
</li>
<li>
<p>planiranje, izgradnja, održavanje i korištenje sportskih građevina značajnih za jedinicu<br />
lokalne i područne (regionalne) samouprave i Grada Zagreba,</p>
</li>
<li>
<p>provođenje i financiranje znanstvenih i razvojnih projekata elaborata i studija u funkciji<br />
razvoja sporta.<br />
(2) Programe javnih potreba iz stavka 1. ovoga članka predlaže sportska zajednica.<br />
(3) Programe javnih potreba iz stavka 1. ovoga članka, koji se odnose na provođenje sportskih<br />
aktivnosti djece i mladeži, nadležnim tijelima za poslove sporta u jedinicama područne<br />
(regionalne) samouprave i Gradu Zagrebu predlažu školski sportski savezi i sportske<br />
zajednice.<br />
(4) Programe iz stavka 1. ovoga članka, na prijedlog sportske zajednice, odnosno školskih<br />
sportskih saveza, donosi jedinica lokalne i područne (regionalne) samouprave, zajedno s<br />
godišnjim proračunom<br />
(5) Sredstvima za zadovoljavanje javnih potreba iz stavka 1. točke 1. do 7. ovoga članka<br />
raspolaže sportska zajednica u jedinicama lokalne i područne (regionalne) samouprave i<br />
Gradu Zagrebu. Sredstva za izvršenje programa zadovoljavanja javnih potreba iz stavka 1.<br />
ovoga članka jedinica lokalne samouprave prenosi na račun sportske zajednice, Grada<br />
Zagreba, grada ili općine.<br />
(6) Za ostvarivanje programa javnih potreba iz stavka 1. ovoga članka jedinice lokalne i<br />
područne (regionalne) samouprave i Grad Zagreb osiguravaju financijska sredstva u svom<br />
proračunu.<br />
(7) O izvršenju programa javnih potreba iz stavka 1. ovoga članka i utrošku sredstava iz<br />
stavka 5. ovoga članka, sportska zajednica županije, Grada Zagreba, grada ili općine<br />
izvještava jedinicu lokalne odnosno regionalne (područne) samouprave u rokovima<br />
propisanim Zakonom o proračunu.<br />
(8) Tijela jedinica lokalne i područne (regionalne) samouprave i Grada Zagreba nadležna za<br />
poslove sporta prate i nadziru izvršenje programa javnih potreba iz stavka 1. ovoga članka te<br />
prate korištenje i utrošak sredstava za te programe.</p>
</li>
</ol>
<p>(9) Jedinice lokalne i područne (regionalne) samouprave i Grad Zagreb mogu općim aktom<br />
detaljnije propisati metodologiju i rokove za izradu i dostavu Programa javnih potreba, način<br />
izvršavanja Programa javnih potreba, način i rokove izvještavanja o provedbi Programa<br />
javnih potreba te metodologiju izrade financijskog plana iz ovoga članka.</p>
<p>Članak 76.a (NN 85/15)</p>
<p>(1) Pravne osobe u sustavu sporta obvezne su javno objavljivati godišnje financijske izvještaje<br />
sukladno odredbama ovoga Zakona te posebnih propisa kojima je uređeno područje<br />
financijskog poslovanja i računovodstva.</p>
<p>(2) Pravna osoba u sustavu sporta obvezna je objaviti godišnje financijske izvještaje na svojim<br />
mrežnim stranicama, u roku od petnaest dana od dana predaje financijskog izvještaja<br />
Ministarstvu financija, odnosno drugoj instituciji koju Ministarstvo financija ovlasti za<br />
zaprimanje i obradu financijskih izvještaja, ako njezin godišnji proračun iznosi najmanje pet<br />
milijuna kuna u poslovnoj godini za koju se godišnji financijski izvještaji sastavljaju.</p>
<p>(3) Odredbe ovoga članka na odgovarajući način se primjenjuju na sve oblike udruživanja<br />
određene Zakonom.</p>
<ol>
<li><strong>INFORMACIJSKI SUSTAV U SPORTU</strong></li>
</ol>
<p>Članak 77.</p>
<p>(1) U svrhu sustavnog praćenja stanja u sportu i njegovoga dugoročnog razvoja ministarstvo<br />
ustrojava informacijski sustav u sportu.<br />
(2) Osnivanje, ustroj i ovlasti informacijskog sustava u sportu i vrste, sadržaj i oblik<br />
informacija koje prikuplja pravilnikom propisuje ministar.<br />
(3) Informacijski sustav u sportu vodi ministarstvo.</p>
<p>Članak 78.</p>
<p>Informacijski sustav u sportu osobito prikuplja i ažurira informacije o aktivnostima osoba<br />
koje obavljaju sportske djelatnosti, utrošku sredstava namijenjenih programu provedbe<br />
Nacionalnog programa sporta, sustavu natjecanja, stručnom kadru u sportu, planiranju,<br />
izgradnji i održavanju sportskih građevina, djeci sportašima, kategoriziranim sportašima i<br />
rekreativnim aktivnostima građana.</p>
<p><strong>XII. DRŽAVNE NAGRADE U SPORTU</strong></p>
<p>Državna nagrada za sport »Franjo Bučar«</p>
<p>Članak 79.</p>
<p>(1) Državna nagrada za sport »Franjo Bučar« (u daljnjem tekstu: državna nagrada) najviše je<br />
priznanje koje Republika Hrvatska dodjeljuje za iznimna postignuća i doprinos od osobitog<br />
značenja za razvoj sporta u Republici Hrvatskoj.<br />
(2) Državna nagrada dodjeljuje se stručnim i javnim djelatnicima u području sporta,<br />
sportašima, pravnim i fizičkim osobama koje obavljaju sportsku djelatnost te drugim pravnim<br />
i fizičkim osobama zaslužnim za razvoj sporta.<br />
(3) Državna nagrada dodjeljuje se u obliku medalje s likom Franje Bučara, posebne diplome i<br />
novčane nagrade.</p>
<p>Članak 80.</p>
<p>(1) Državna nagrada dodjeljuje se za višegodišnje uspješno djelovanje u sportu, osvajanje<br />
olimpijske medalje, iznimno znanstveno, stručno i pedagoško ostvarenje ili sportsko<br />
dostignuće.<br />
(2) Odluku o dodjeli državne nagrade donosi Odbor državne nagrade sporta »Franjo Bučar«<br />
(u daljnjem tekstu: Odbor državne nagrade).<br />
(3) Predsjednika i osam članova Odbora državne nagrade imenuje Hrvatski sabor iz reda<br />
uglednih sportskih i javnih djelatnika, istaknutih sportaša i drugih istaknutih stručnjaka iz<br />
područja sporta na vrijeme od četiri godine, na prijedlog ministra.<br />
(4) Državna nagrada se dodjeljuje kao godišnja nagrada i nagrada za životno djelo. Svaka od<br />
tih nagrada može se dodijeliti samo jednom.<br />
(5) Godišnje se može dodijeliti najviše petnaest državnih nagrada, od toga tri za životno djelo.<br />
(6) Ministar donosi pravilnik kojim pobliže uređuje uvjete za dodjelu državne nagrade, način<br />
rada Odbora državne nagrade i druga pitanja značajna za dodjelu državne nagrade.</p>
<p>Članak 81.</p>
<p>(1) Dodjela državne nagrade za sport »Franjo Bučar« od nacionalnog je interesa a sredstva<br />
potrebna za dodjelu državne nagrade osiguravaju se u državnom proračunu Republike<br />
Hrvatske.<br />
(2) Visinu novčanog dijela godišnje nagrade i nagrade za životno djelo »Franjo Bučar«<br />
odlukom će odrediti ministar.</p>
<p>Državna priznanja osvajačima medalja na olimpijskim igrama, paraolimpijskim igrama,<br />
olimpijskim igrama gluhih i svjetskim prvenstvima u olimpijskim sportovima i disciplinama</p>
<p>Članak 81.a (NN 94/13)</p>
<p>(1) Sportaš koji je osvojio medalju na olimpijskim igrama, paraolimpijskim igrama,<br />
olimpijskim igrama gluhih i svjetskim seniorskim prvenstvima u olimpijskim sportovima i<br />
disciplinama, kao državno priznanje za poseban doprinos ugledu Republike Hrvatske,<br />
ostvaruje na vlastiti zahtjev pravo na trajnu novčanu mjesečnu naknadu ako ima ispunjene<br />
sljedeće uvjete:</p>
<ul>
<li>
<p>hrvatsko državljanstvo,</p>
</li>
<li>
<p>prebivalište u Republici Hrvatskoj,</p>
</li>
<li>
<p>navršenih 45 godina života,</p>
</li>
<li>
<p>nije pravomoćno osuđen na bezuvjetnu kaznu zatvora za počinjeno kazneno djelo.</p>
</li>
</ul>
<p>(2) Iznos trajne novčane mjesečne naknade sportašu iz stavka 1. ovoga članka u neto iznosu<br />
iznosi:</p>
<ul>
<li>
<p>100% prosječne neto plaće po zaposlenome u pravnim osobama u Republici Hrvatskoj u<br />
godini koja prethodi stjecanju prava na naknadu prema objavi Državnog zavoda za statistiku<br />
za osvojenu zlatnu medalju na olimpijskim igrama, paraolimpijskim igrama i olimpijskim<br />
igrama gluhih;</p>
</li>
<li>
<p>80% prosječne neto plaće po zaposlenome u pravnim osobama u Republici Hrvatskoj u<br />
godini koja prethodi stjecanju prava na naknadu prema objavi Državnog zavoda za statistiku<br />
za osvojenu srebrnu medalju na olimpijskim igrama, paraolimpijskim igrama i olimpijskim<br />
igrama gluhih te za osvojenu zlatnu medalju na svjetskim seniorskim prvenstvima u<br />
olimpijskim sportovima i disciplinama;</p>
</li>
<li>
<p>60% prosječne neto plaće po zaposlenome u pravnim osobama u Republici Hrvatskoj u<br />
godini koja prethodi stjecanju prava na naknadu prema objavi Državnog zavoda za statistiku<br />
za osvojenu brončanu medalju na olimpijskim igrama, paraolimpijskim igrama i olimpijskim<br />
igrama gluhih te za osvojenu srebrnu medalju na svjetskim seniorskim prvenstvima u<br />
olimpijskim sportovima i disciplinama;</p>
</li>
<li>
<p>40% prosječne neto plaće po zaposlenome u pravnim osobama u Republici Hrvatskoj u<br />
godini koja prethodi stjecanju prava na naknadu prema objavi Državnog zavoda za statistiku<br />
za osvojenu brončanu medalju na svjetskim seniorskim prvenstvima u olimpijskim<br />
sportovima i disciplinama.</p>
</li>
</ul>
<p>(3) O priznanju i gubitku prava na trajnu novčanu mjesečnu naknadu sportašu odlučuje<br />
ministarstvo rješenjem.</p>
<p>(4) Protiv rješenja ministarstva iz stavka 3. ovoga članka žalba nije dopuštena, ali se može<br />
pokrenuti upravni spor.</p>
<p>(5) Trajna novčana mjesečna naknada koju ostvaruje sportaš iz stavka 1. ovoga članka je<br />
doživotna, ne može biti predmet nasljeđivanja, a gubi se ako sportaš više ne ispunjava sve<br />
uvjete propisane stavkom 1. ovoga članka.</p>
<p>(6) Sportaš iz stavka 1. ovoga članka podnosi ministarstvu zahtjev za ostvarivanje prava na<br />
trajnu novčanu mjesečnu naknadu, a uz zahtjev se obvezno prilažu i dokazi o ispunjavanju<br />
uvjeta.</p>
<p>(7) Sportaš koji nakon što mu je rješenjem ministarstva priznato pravo na trajnu novčanu<br />
mjesečnu naknadu, prestane ispunjavati neki od uvjeta iz stavka 1. ovoga članka, obvezan je u<br />
roku od 15 dana od dana prestanka ispunjavanja uvjeta, obavijestiti ministarstvo o nastaloj<br />
promjeni.</p>
<p>(8) Ministarstvo jednom godišnje provodi kontrolu ispunjenosti uvjeta iz stavka 1. ovoga<br />
članka za sve sportaše kojima je rješenjem ministarstva priznato pravo na trajnu novčanu<br />
mjesečnu naknadu.</p>
<p>(9) Radi kontrole ispunjenosti uvjeta iz stavka 8. ovoga članka, sportaši koji ostvaruju pravo<br />
na trajnu novčanu mjesečnu naknadu obvezni su na zahtjev ministarstva dostaviti dokaze o<br />
ispunjenosti uvjeta iz stavka 1. ovoga članka.</p>
<p>(10) Sportaš koji je osvojio više medalja, a koji ispunjava uvjete iz stavka 1. ovoga članka,<br />
može ostvariti pravo na trajnu novčanu mjesečnu naknadu samo u iznosu za osvojenu jednu<br />
medalju, pri čemu je mjerodavan iznos naknade koji ostvaruje za najvišu medalju.</p>
<p>(11) Pitanja vezana za dodjeljivanje trajnih novčanih naknada detaljnije uređuje Vlada<br />
Republike Hrvatske uredbom.</p>
<p>(12) Sredstva za isplate trajnih novčanih mjesečnih naknada sportašima iz ovoga članka<br />
osiguravaju se u državnom proračunu Republike Hrvatske.</p>
<p>(13) Obvezu javnih davanja na neto iznose naknada iz stavka 2. ovoga članka podmiruje<br />
isplatitelj na način i u slučaju kada je isto propisano posebnim propisima.</p>
<p>Državne nagrade za vrhunska sportska postignuća</p>
<p>Članak 82.</p>
<p>(1) Državne nagrade za vrhunska sportska postignuća dodjeljuju se sportašima, sportskim<br />
ekipama i djelatnim stručnim sportskim osobama (izbornik, trener, sportski liječnik,<br />
fizioterapeut, serviser i sl.) koje utvrđuje nacionalni sportski savez, kao priznanje za osvojene<br />
zlatne, srebrne i brončane medalje, odnosno za osvojeno, prvo, drugo ili treće mjesto na<br />
olimpijskim, paraolimpijskim igrama i olimpijskim igrama gluhih te svjetskim i europskim</p>
<p>seniorskim prvenstvima u olimpijskim i paraolimpijskim sportovima i disciplinama te u<br />
olimpijskim sportovima i disciplinama za gluhe.</p>
<p>(2) Nagrada se može dodijeliti i sportašu, sportskoj ekipi ili stručnoj sportskoj osobi za<br />
osvojenu zlatnu medalju, prvo mjesto na svjetskim i europskim seniorskim prvenstvima u<br />
neolimpijskim, neparaolimpijskim sportovima i neolimpijskim sportovima gluhih koji u<br />
Republici Hrvatskoj imaju dulju tradiciju te u slučajevima kada sportsko postignuće pojedinca<br />
ili sportske ekipe ima osobitu međunarodnu vrijednost i značaj.«.</p>
<p>Članak 83.</p>
<p>(1) Državne nagrade za vrhunska sportska postignuća dodjeljuju se u novcu.<br />
(2) Sredstva za nagrade iz stavka 1. ovoga članka osiguravaju se u državnom proračunu.<br />
(3) Kriterije za dodjeljivanje državnih nagrada za vrhunska sportska postignuća, iznose tih<br />
nagrada i način njihova dodjeljivanja utvrđuje Vlada Republike Hrvatske uredbom.</p>
<p><strong>XIII. NADZOR</strong></p>
<p>Nadzor nad zakonitošću rada</p>
<p>Članak 84.</p>
<p>Nadzor nad zakonitošću rada pravnih osoba iz sustava sporta i njihovih općih akata obavlja<br />
ministarstvo.</p>
<p>Inspekcijski nadzor</p>
<p>Članak 85.</p>
<p>Inspekcijski nadzor nad provedbom ovoga Zakona i na temelju njega donesenih propisa<br />
provodi sportska inspekcija u skladu s posebnim zakonom.</p>
<p><strong>XIV. PREKRŠAJNE ODREDBE</strong></p>
<p>Članak 86. (NN 85/15)</p>
<p>(1) Novčanom kaznom od 30.000,00 do 100.000,00 kuna kaznit će se za prekršaj pravna<br />
osoba ako:</p>
<ol>
<li>započne obavljati sportsku djelatnost prije nego što bude upisana u registar sportskih</li>
</ol>
<p>djelatnosti koji vodi ured državne uprave u županiji, odnosno ured Grada Zagreba<br />
nadležan za poslove sporta,<br />
2. obavljanje stručnih poslova u sportu povjeri osobi koja za to ne ispunjava uvjete,<br />
3. traži ili dopusti da u sportskom natjecanju sudjeluje osoba kojoj nije utvrđena opća</p>
<p>zdravstvena sposobnost ili posebna zdravstvena sposobnost,<br />
4. ne izvrši upis u Registar profesionalnih klubova, predviđen pravilnikom o upisu,<br />
5. ne poštuje obveze podnošenja i dostavljanja potrebne dokumentacije u zakazanom</p>
<p>roku Povjerenstvu za profesionalne sportske klubove propisanih ovim Zakonom,</p>
<ol start="6">
<li>ne poštuje obvezu podnošenja i dostavljanja potrebne dokumentacije u postupku</li>
</ol>
<p>obveznog preoblikovanja propisanih ovim Zakonom,<br />
7. pravna osoba u sustavu sporta ne izvršava obveze i zadaće propisane ovim Zakonom,<br />
8. ne poštuje ograničenja vezana uz osobe koje sudjeluju u organiziranju i vođenju</p>
<p>sportskog natjecanja propisane ovim Zakonom,<br />
9. koja ne objavi godišnji financijski izvještaj sukladno članku 76.a ovoga Zakona.</p>
<p>(2) Za prekršaje iz stavka 1. ovoga članka kaznit će se i odgovorna osoba u pravnoj osobi<br />
novčanom kaznom od 5.000,00 do 15.000,00 kuna.</p>
<p>Članak 87.</p>
<p>Novčanom kaznom od 10.000,00 do 15.000,00 kuna kaznit će se za prekršaj fizička osoba<br />
koja obavlja samostalnu djelatnost u sustavu sporta ako:</p>
<ol>
<li>obavlja stručne poslove u sportu bez odgovarajuće razine obrazovanja, odnosno</li>
</ol>
<p>stručne osposobljenosti,<br />
2. započne obavljati sportsku djelatnost prije upisa u registar sportskih djelatnosti ili</p>
<p>nastavi obavljati sportsku djelatnost nakon brisanja iz registra sportskih djelatnosti.</p>
<p>Članak 88.</p>
<p>(1) Novčanom kaznom od 5.000,00 do 15.000,00 kuna kaznit će se za prekršaj škola ako<br />
novčana i druga sredstva dana za aktivnost i rad školskoga sportskog društva upotrijebi za<br />
druge namjene, a ne isključivo za rad i djelovanje školskoga sportskog društva.<br />
(2) Za prekršaj iz stavka 1. ovoga članka kaznit će se i odgovorna osoba u školi novčanom<br />
kaznom od 3.000,00 do 10.000,00 kuna.</p>
<p>Članak 89.</p>
<p>(1) Za prekršaje propisane člankom 86. i 87. ovoga Zakona mogu se izreći sljedeće zaštitne<br />
mjere:</p>
<ol>
<li>
<p>zabrana obavljanja sportske djelatnosti fizičkoj osobi u trajanju od jednog mjeseca do jedne<br />
godine,</p>
</li>
<li>
<p>zabrana obavljanja sportske djelatnosti pravnoj osobi u trajanju od tri mjeseca do jedne<br />
godine.<br />
(2) Imovinska korist ostvarena prekršajem propisanim člankom 86. i 87. oduzet će se.</p>
</li>
<li>
<p><strong>PRIJELAZNE I ZAVRŠNE ODREDBE</strong></p>
</li>
</ol>
<p>Članak 90.</p>
<p>(1) Osobe koje na dan stupanja na snagu ovoga Zakona obavljaju poslove trenera, a ne<br />
ispunjavaju uvjet iz članka 9. stavka 2. ovoga Zakona, dužne su u roku od najviše jedanaest<br />
godina od dana stupanja na snagu ovoga Zakona steći odgovarajuću stručnu spremu.<br />
(2) Osobe koje su do dana stupanja na snagu ovoga Zakona obavljale poslove trenera<br />
najmanje 15 godina ili koje su osvojile medalju na olimpijskim igrama, europskim ili<br />
svjetskim seniorskim prvenstvima, a koje nisu stručno osposobljene putem ustanove za</p>
<p>obrazovanje kadra u sportu, mogu nastaviti raditi na tim poslovima, a stručnu osposobljenost<br />
moraju steći u roku od tri godine od dana stupanja na snagu ovoga Zakona.</p>
<p>Članak 91.</p>
<p>(1)Vlada Republike Hrvatske će donijeti Uredbu o osnivanju Hrvatske agencije za borbu<br />
protiv dopinga u sportu u roku od dva mjeseca od dana stupanja na snagu ovoga Zakona.<br />
(2)Vlada Republike Hrvatske će donijeti Uredbu o kriterijima za dodjeljivanje državnih<br />
nagrada za vrhunska sportska postignuća, iznose tih nagrada i način njihova dodjeljivanja u<br />
roku od dva mjeseca od dana stupanja na snagu ovoga Zakona.<br />
(3) Prijedlog osoba za prvi saziv Nacionalnog vijeća za sport ovlaštene osobe iz članka 4.<br />
stavka 1. ovoga Zakona dužne su podnijeti Hrvatskom saboru najkasnije u roku od šest<br />
mjeseci od dana stupanja na snagu ovoga Zakona.<br />
(4) Iznimno od odredbe članka 4. ovoga Zakona, prilikom imenovanja prvog saziva<br />
Nacionalnog vijeća za sport, Hrvatski sabor imenovat će svih dvanaest članova, a ždrijebom<br />
će se odlučiti o tome kojih šest će imenovati na mandat od dvije, dok će preostalih šest<br />
imenovati na četiri godine.<br />
(5) Vlada Republike Hrvatske dužna je Hrvatskom saboru podnijeti prijedlog Nacionalnog<br />
programa sporta najkasnije u roku od devet mjeseci od dana stupanja na snagu ovoga Zakona.<br />
(6) Pravilnik iz članka 77. stavka 2. ovoga Zakona ministar je dužan donijeti najkasnije u roku<br />
od godinu dana od dana stupanja na snagu ovoga Zakona.</p>
<p>Članak 92.</p>
<p>(1) Hrvatski sportski savez invalida i Hrvatski sportski savez gluhih od dana stupanja na<br />
snagu ovoga Zakona nastavljaju radom kao Hrvatski paraolimpijski odbor i Hrvatski sportski<br />
savez gluhih.<br />
(2) Savezi iz stavka 1. ovoga članka dužni su uskladiti svoje akte i poslovanje s odredbama<br />
ovoga Zakona u roku od četiri mjeseca od dana njegova stupanja na snagu.</p>
<p>Članak 93.</p>
<p>Članak 62. stavak 2. ovoga Zakona primjenjivat će se od dana stupanja Republike Hrvatske u<br />
punopravno članstvo Europske unije.</p>
<p>Članak 94.</p>
<p>(1) Republika Hrvatska i pravne osobe u kojima Republika Hrvatska ima većinski udio ili<br />
većinsko pravo glasa, odgađaju, do pet godina od dana stupanja na snagu ovoga Zakona, od<br />
sportskih klubova-udruga za natjecanje za koje, u smislu ovoga Zakona, nije utvrđen<br />
profesionalni status, naplatu tražbina koje su do stupanja na snagu ovoga Zakona dospjele, a<br />
nisu naplaćene.<br />
(2) Republika Hrvatska i jedinice lokalne i područne (regionalne) samouprave mogu odgoditi,<br />
do pet godina od dana stupanja na snagu ovoga Zakona, od sportskih klubova – udruga za<br />
natjecanje za koje, u smislu ovoga Zakona, nije utvrđen profesionalni status, obvezu plaćanja<br />
javnih davanja koje su do stupanja na snagu ovoga Zakona dospjele, a nisu naplaćene.<br />
(3) Ovlašćuje se ministar da provedbenim propisom, uz suglasnost ministra nadležnog za<br />
financije, propiše način provedbe stavka 1. i 2. ovoga članka.</p>
<p>(4) Sportski klubovi-udruge za natjecanje iz stavka 1. i 2. ovoga članka ako u vremenu<br />
odgode naplate tražbina i/ili javnih davanja iz stavka 1. i 2. ovoga članka, izgube amaterski<br />
status, u smislu ovoga Zakona, gube pravo na odgodu naplate tražbina i/ili javnih davanja iz<br />
stavka 1. i 2. ovoga članka.<br />
(5) Sportski klubovi-udruge za natjecanje kojima je utvrđen profesionalni status, ako u<br />
vremenu odgode naplate tražbine i/ili javnih davanja iz stavka 1. i 2. ovoga članka, izgube<br />
profesionalni status, ne stječu pravo na odgodu naplate tražbina i/ili javnih davanja, sukladno<br />
stavcima 1. i 2. ovoga članka.</p>
<p>Članak 95.</p>
<p>(1) Ministar će propise iz članka 7. stavka 2., članka 17. stavka 4., članka 20. stavka 2., članka<br />
24. stavka 5., članka 26. stavka 6., članka 39. stavka 3., članka 55. stavka 5., članka 60. stavka<br />
5., članka 66. stavka 4., članka 80. stavka 6. i članka 94. stavka 3. ovoga Zakona donijeti u<br />
roku od mjesec dana od dana stupanja na snagu ovoga Zakona.<br />
(2) Ministarstvo nadležno za poslove zdravstva utvrdit će listu ovlaštenih liječnika-specijalista<br />
sportske medicine, odnosno specijalista medicine rada i sporta koji će utvrđivati opću i<br />
posebnu zdravstvenu sposobnost iz članka 71. stavka 2. ovoga Zakona u roku od tri mjeseca<br />
od dana stupanja na snagu ovoga Zakona.<br />
(3) Ministar nadležan za zdravstvo će propis iz članka 71. stavka 3. ovoga Zakona donijeti u<br />
roku od tri mjeseca od dana stupanja na snagu ovoga Zakona.</p>
<p>Članak 96.</p>
<p>(1) Sportski klubovi-udruge za natjecanje dužni su zahtjev za upis u Registar profesionalnih<br />
sportskih klubova iz članka 24. stavka 2. ovoga Zakona podnijeti u roku od 15 dana od dana<br />
donošenja pravilnika iz članka 24. stavka 5. ovoga Zakona.<br />
(2) Sportske udruge dužne su uskladiti svoj rad, djelovanje i donijeti opće akte sukladno<br />
odredbama ovoga Zakona u roku od tri mjeseca od dana njegova stupanja na snagu.</p>
<p>Članak 97.</p>
<p>Sportski klubovi dužni su u roku od tri mjeseca od dana stupanja na snagu ovoga Zakona<br />
uskladiti se sa zahtjevom iz članka 23. stavka 2. ovoga Zakona.</p>
<p>Članak 98.</p>
<p>Obvezuje se Vlada Republike Hrvatske podnijeti Hrvatskom saboru prijedlog mreže sportskih<br />
građevina iz članka 66. stavka 1. ovoga Zakona u roku od godinu dana od dana stupanja na<br />
snagu ovoga Zakona.</p>
<p>Članak 99.</p>
<p>(1) Propisi doneseni na temelju odredbi Zakona o sportu (»Narodne novine« br. 111/97.,<br />
13/98. i 24/01.) ili održani na snazi na temelju odredbi toga Zakona ostaju na snazi, osim<br />
odredbi koje su suprotne odredbama ovoga Zakona, do donošenja propisa na temelju<br />
odredaba ovoga Zakona.<br />
(2) Opći akti doneseni na temelju odredbi Zakona o sportu (»Narodne novine« br. 111/97.,<br />
13/98. i 24/01.) ostaju na snazi, osim odredbi koje su suprotne odredbama ovoga Zakona, do<br />
donošenja općih akata na temelju odredaba ovoga Zakona.</p>
<p>(3) Nazivi, opći akti, dokumenti i druge isprave koji su utvrđeni, doneseni, odnosno izdani do<br />
stupanja na snagu ovoga Zakona, a sadrže riječ: »sport« nemaju obvezu mijenjati ju u riječ:<br />
»sport«.</p>
<p>Članak 100.</p>
<p>Postupci započeti prema odredbama Zakona o sportu (»Narod ne novine«, br. 111/97., 13/98.<br />
i 24/01.) i propisa donesenih na temelju toga Zakona dovršit će se prema odredbama toga<br />
Zakona.</p>
<p>Članak 101.</p>
<p>Danom stupanja na snagu ovoga Zakona prestaje važiti Zakon o sportu (»Narodne novine« br.<br />
111/97., 13/98. i 24/01.).</p>
<p>Članak 102.</p>
<p>Ovaj Zakon stupa na snagu osmoga dana od dana objave u »Narodnim novinama«.</p>
<p>Klasa: 620-01/06-01/01<br />
Zagreb, 9. lipnja 2006.</p>
<p><strong>Prijelazne i završne odredbe iz NN 124/10:</strong></p>
<p>Članak 5.</p>
<p>(1) Hrvatska agencija za borbu protiv dopinga u sportu (u daljnjem tekstu: HADA) pripaja se<br />
Hrvatskom zavodu za toksikologiju koji danom stupanja na snagu ovoga Zakona mijenja<br />
naziv u: »Hrvatski zavod za toksikologiju i antidoping«.</p>
<p>(2) Danom stupanja na snagu ovoga Zakona Hrvatski zavod za toksikologiju i antidoping (u<br />
daljnjem tekstu: Zavod) nastavlja neprekinuti kontinuirani rad u borbi protiv dopinga u svim<br />
međunarodnim asocijacijama u kojima je do stupanja na snagu ovoga Zakona djelovala<br />
HADA, te preuzima sva prava i obveze u borbi protiv dopinga na temelju međunarodnih<br />
konvencija.</p>
<p>(3) Danom stupanja na snagu ovoga Zakona, Zavod preuzima sredstva, prava, obveze,<br />
poslove, pismohranu i drugu dokumentaciju te službenike i namještenika HADA-e.</p>
<p>Članak 6.</p>
<p>Danom stupanja na snagu ovoga Zakona prestaje važiti Uredba o osnivanju Hrvatske agencije<br />
protiv dopinga u sportu (»Narodne novine«, br. 18/07.).</p>
<p>Članak 7.</p>
<p>Ovaj Zakon stupa na snagu danom objave u »Narodnim novinama«.</p>
<p>Klasa: 620-01/10-01/02</p>
<p><strong>Prijelazne i završne odredbe iz NN 85/15:</strong></p>
<p>Članak 9.</p>
<p>(1) Županijski sportski savezi, odnosno sportski savez Grada Zagreba i nacionalni sportski<br />
savezi osnovani u sportu u kojem najmanje polovina sportskih klubova koji sudjeluju u<br />
najvišem rangu nacionalnog sportskog natjecanja imaju profesionalni status u smislu članka<br />
24. Zakonu o sportu (»Narodne novine«, br. 71/06., 150/08., 124/10., 124/11., 86/12. i<br />
94/13.), dužni su u roku od šest mjeseci od dana stupanja na snagu ovoga Zakona provesti<br />
izbore za skupštinu i sazvati skupštinu županijskih sportskih saveza, odnosno sportskog<br />
saveza Grada Zagreba i nacionalnih sportskih saveza u skladu s odredbama članka 2. i 3.<br />
ovoga Zakona.</p>
<p>(2) Protekom roka iz stavka 1. ovoga članka županijski sportski savezi, odnosno sportski<br />
savez Grada Zagreba i nacionalni sportski savezi osnovani u sportu u kojem najmanje<br />
polovina sportskih klubova koji sudjeluju u najvišem rangu nacionalnog sportskog natjecanja<br />
imaju profesionalni status u smislu članka 24. Zakona o sportu (»Narodne novine«, br. 71/06.,<br />
150/08., 124/10., 124/11., 86/12. i 94/13.) neće se financirati iz sredstava javnih potreba u<br />
sportu dok ne provedu usklađenje s odredbama iz članaka 2. i 3. ovoga Zakona.</p>
<p>Članak 10.</p>
<p>Ministar nadležan za sport donijet će pravilnik iz članka 5. ovoga Zakona u roku od 60 dana<br />
od dana stupanja na snagu ovoga Zakona.</p>
<p>Članak 11.</p>
<p>Ovaj Zakon stupa na snagu osmoga dana od dana objave u »Narodnim novinama«.</p>
