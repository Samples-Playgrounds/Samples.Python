["# **Zakon o sportu NN 19/16**\n\nNarodne Novine **71/06**, **150/08**, **124/10**, **124/11**, **86/12**, **94/13**, **85/15**, **19/16**\n\n\n1. **OP\u0106A ODREDBA**\n\n\n\u010clanak 1.\n\n\n(1) Ovim se Zakonom ure\u0111uju: sustav sporta i sportske djelatnosti, stru\u010dni poslovi u sportu,\nsportska natjecanja, financiranje sporta, nadzor i ostala pitanja od zna\u010daja za sport.\n(2) Sportske djelatnosti su djelatnosti od posebnog interesa za Republiku Hrvatsku.\n(3) Sport mora biti jednako dostupan svima bez obzira na dob, rasu, spol, spolnu orijentaciju,\nvjeru, nacionalnost, dru\u0161tveni polo\u017eaj, politi\u010dko ili drugo uvjerenje.\n(4) U Republici Hrvatskoj razvoj sporta poti\u010de se izgradnjom i odr\u017eavanjem sportskih\ngra\u0111evina, \u0161kolovanjem i usavr\u0161avanjem stru\u010dnog kadra, znanstvenim projektima u podru\u010dju\nsporta, gospodarskim mjerama, stimuliranjem partnerstva vladinih i nevladinih organizacija u\nsportu te privatnog poduzetni\u0161tva i financiranjem sporta sredstvima dr\u017eave, jedinica lokalne i\npodru\u010dne (regionalne) samouprave i G", "rada Zagreba.\n\n\n1. **NACIONALNI PROGRAM SPORTA**\n\n\n\u010clanak 2.\n\n\n(1) Nacionalni program sporta je dokument kojim se utvr\u0111uju ciljevi i zada\u0107e razvoja sporta,\naktivnosti potrebne za provedbu tih ciljeva i zada\u0107a te odre\u0111uju nositelji razvoja i mjere\nkontrole njegove provedbe.\n(2) Nacionalni program sporta donosi Hrvatski sabor na prijedlog Vlade Republike Hrvatske\nza razdoblje od osam godina.\n(3) Nacionalni program sporta mora sadr\u017eavati:\n1. programe stvaranja uvjeta za bavljenje sportom u odgojno-obrazovnom sustavu,\n2. programe stvaranja uvjeta za postizanje vrhunskih rezultata hrvatskih sporta\u0161a na\nme\u0111unarodnim natjecanjima,\n3. programe stvaranja uvjeta za rekreativno bavljenje sportom radi za\u0161tite i pobolj\u0161anja\nzdravlja gra\u0111ana Republike Hrvatske.\n(4) Nacionalnim programom sporta utvr\u0111uju se obveze dr\u017eavnih tijela i tijela jedinica lokalne\ni podru\u010dne (regionalne) samouprave i Grada Zagreba, Hrvatskoga olimpijskog odbora,\nHrvatskoga paraolimpijskog odbora, Hrvatskoga sportskog saveza gl", "uhih, nacionalnih\nsportskih saveza i sportskih zajednica u provedbi utvr\u0111enih zada\u0107a.\n(5) Na temelju Nacionalnog programa sporta, Nacionalno vije\u0107e za sport donosi Godi\u0161nji\nprogram provedbe.\n(6) Za svaku zada\u0107u Godi\u0161njeg programa provedbe Nacionalnog programa sporta utvr\u0111uju se\nnositelji pripreme i provedbe, rokovi, izvori financiranja i procjena u\u010dinaka.\n\n\n(7) Sredstva za provedbu Nacionalnog programa sporta osiguravaju se u dr\u017eavnom prora\u010dunu\nu razdjelu ministarstva nadle\u017enog za poslove sporta (u daljnjem tekstu: ministarstvo).\n(8) Tijela iz stavka 4. ovoga \u010dlanka dostavljaju ministarstvu izvje\u0161\u0107a o izvr\u0161enju utvr\u0111enih\nobveza i zada\u0107a.\n(9) Izvr\u0161enje dijela Nacionalnog programa sporta koji se provodi u jedinicama lokalne i\npodru\u010dne (regionalne) samouprave i Gradu Zagrebu sufinancira se iz prora\u010duna tih jedinica.\n\n\n**III. NACIONALNO VIJE\u0106E ZA SPORT**\n\n\n\u010clanak 3.\n\n\n(1) Nacionalno vije\u0107e za sport najvi\u0161e je stru\u010dno i savjetodavno tijelo koje se brine za razvoj i\nkvalitetu sporta u Republ", "ici Hrvatskoj.\n(2) Nacionalno vije\u0107e za sport:\n1. raspravlja o pitanjima od zna\u010daja za sport te predla\u017ee i poti\u010de dono\u0161enje mjera za\nunapre\u0111enje sporta,\n2. daje mi\u0161ljenje Vladi Republike Hrvatske o nacrtu prijedloga Nacionalnog programa sporta,\n3. daje mi\u0161ljenje o prioritetnim projektima, elaboratima i studijama koje \u0107e se financirati u\nsustavu javnih potreba u sportu,\n4. utvr\u0111uje smjernice za izradu propisa o kategorizaciji sporta\u0161a,\n5. daje mi\u0161ljenje o programima osposobljavanja za stru\u010dni rad u sportu i predla\u017ee uvjete koje\nmoraju ispuniti ustanove za osposobljavanje kadra u sportu,\n6. utvr\u0111uje smjernice za izradu propisa koji se odnose na izgradnju i kategorizaciju sportskih\ngra\u0111evina na razini dr\u017eave,\n7. daje mi\u0161ljenja i preporuke na nacrte prijedloga propisa koji se odnose na sport,\n8. daje mi\u0161ljenje o nacrtu prijedloga mre\u017ee sportskih gra\u0111evina,\n\n\n9. na tra\u017eenje ministarstva nadle\u017enog za poslove sporta daje prethodno mi\u0161ljenje o postojanju\ninteresa za prijem u hrvatsko dr\u017eavljan", "stvo fizi\u010dke osobe u sustavu sporta koji je strani\ndr\u017eavljanin,\n10. obavlja i druge poslove utvr\u0111ene ovim Zakonom i drugim propisima.\n\n\n\u010clanak 4.\n\n\n(1) Nacionalno vije\u0107e za sport ima predsjednika i dvanaest \u010dlanova, koje imenuje i razrje\u0161ava\nHrvatski sabor i to predsjednika i \u0161est \u010dlanova na prijedlog Vlade Republike Hrvatske, tri\n\u010dlana na prijedlog Hrvatskoga olimpijskog odbora, jednog \u010dlana na prijedlog Hrvatskoga\nparaolimpijskog odbora, jednog \u010dlana na prijedlog Hrvatskoga sportskog saveza gluhih i\njednog \u010dlana na prijedlog Kineziolo\u0161kog fakulteta Sveu\u010dili\u0161ta u Zagrebu.\n(2) Hrvatski sabor, sukladno stavku 1. ovoga \u010dlanka, svake dvije godine imenuje po \u0161est\n\u010dlanova Nacionalnog vije\u0107a za sport, a predsjednika imenuje svake \u010detiri godine.\n(3) Hrvatski sabor razrije\u0161it \u0107e \u010dlana Nacionalnog vije\u0107a za sport na prijedlog tijela koje ga je\npredlo\u017eilo ili na prijedlog Nacionalnog vije\u0107a za sport ako \u010dlan Nacionalnog vije\u0107a sam\nzatra\u017ei razrje\u0161enje ili ne ispunjava svoju du\u017enost.\n(4) Nacionaln", "o vije\u0107e za sport na svoje sjednice poziva ministra nadle\u017enog za sport (u\ndaljnjem tekstu: ministar) te po potrebi druge \u010dlanove Vlade Republike Hrvatske koji mogu\nsudjelovati na raspravi bez prava glasa.\n(5) Za raspravu o nekom pitanju ili za pra\u0107enje nekog podru\u010dja sporta Nacionalno vije\u0107e za\n\n\nsport mo\u017ee osnovati radno tijelo u \u010dijem radu mogu sudjelovati i osobe koje nisu \u010dlanovi\nNacionalnog vije\u0107a za sport.\n(6) Za svoj rad Nacionalno vije\u0107e za sport odgovorno je Hrvatskom saboru kojem najmanje\njednom godi\u0161nje podnosi izvje\u0161\u0107e.\n(7) Administrativne poslove za Nacionalno vije\u0107e za sport obavlja ministarstvo.\n(8) Nacionalno vije\u0107e za sport donosi poslovnik o svom radu.\n\n\n1. **SUSTAV SPORTA I SPORTSKE DJELATNOSTI**\n\n\n**Osobe u sustavu sporta**\n\n\n\u010clanak 5.\n\n\n(1) Sustav sporta u Republici Hrvatskoj \u010dine:\n\n- fizi\u010dke osobe,\n\n- pravne osobe i\n\n- \u0161kolska sportska dru\u0161tva koja se osnivaju bez pravne osobnosti.\n(2) Fizi\u010dke osobe u sustavu sporta jesu:\n\n- sporta\u0161i,\n\n- treneri,\n\n- osobe osposobl", "jene za rad u sportu,\n\n- osobe koje sudjeluju u organiziranju i vo\u0111enju sportskog natjecanja (sportski sudac, sportski\ndelegat i sportski povjerenik) i\n\n- menad\u017eeri u sportu.\n(3) Pravne osobe u sustavu sporta su:\n\n- udruge,\n\n- trgova\u010dka dru\u0161tva i\n\n- ustanove.\n\n\n**Fizi\u010dke osobe u sustavu sporta**\n\n\n**Sporta\u0161**\n\n\n\u010clanak 6.\n\n\n(1) Sporta\u0161ica odnosno sporta\u0161 (u daljnjem tekstu: sporta\u0161), u smislu ovoga Zakona, osoba je\nkoja se priprema i sudjeluje u sportskim natjecanjima:\n\n- kao \u010dlan pravne osobe koja obavlja sportsku djelatnost sudjelovanja u sportskim\nnatjecanjima,\n\n- kao osoba koja obavlja samostalnu sportsku djelatnost sudjelovanja u sportskim\nnatjecanjima.\n(2) Sporta\u0161 koji u skladu s odredbom stavka 1. podstavka 1. ovoga \u010dlanka sudjeluje u\nsportskim natjecanjima kao \u010dlan pravne osobe mo\u017ee imati status profesionalnog sporta\u0161a ili\namatera.\n(3) Vrhunski (I., II. i III. kategorija), vrsni (IV. kategorija) ili daroviti sporta\u0161 (V. i VI.\nkategorija) (u daljnjem tekstu: kategorizirani sporta", "\u0161) je osoba kojoj je na temelju ostvarenih\nsportskih rezultata izdano rje\u0161enje o razvrstavanju sporta\u0161a u odre\u0111enu kategoriju od strane\nHrvatskoga olimpijskog odbora, odnosno Hrvatskoga paraolimpijskog odbora, odnosno\n\n\nHrvatskoga sportskog saveza gluhih. Zahtjev za razvrstavanje sporta\u0161a u odre\u0111enu kategoriju\nHrvatskom olimpijskom odboru, Hrvatskom paraolimpijskom odboru, odnosno Hrvatskom\nsportskom savezu gluhih podnosi sporta\u0161, a podaci navedeni u zahtjevu moraju biti prethodno\novjerovljeni od sportskog kluba \u010diji je \u010dlan i pripadaju\u0107ega nacionalnoga sportskog saveza.\n(4) Hrvatskom olimpijskom odboru, Hrvatskom paraolimpijskom odboru, odnosno\nHrvatskom sportskom savezu gluhih povjerava se kao javna ovlast utvr\u0111ivanje kategorija\nsporta\u0161a i dono\u0161enje rje\u0161enja o kategorizaciji sporta\u0161a. Sporta\u0161 se razvrstava u odre\u0111enu\nkategoriju s prvim danom sljede\u0107eg mjeseca nakon \u0161to je ostvario rezultat na temelju kojeg\nstje\u010de pravo na odre\u0111enu kategoriju.\n(5) Kategorizirani sporta\u0161 se upisuje u R", "egistar kategoriziranih sporta\u0161a koji ustrojava i vodi\nHrvatski olimpijski odbor, Hrvatski paraolimpijski odbor, odnosno Hrvatski sportski savez\ngluhih.\n(6) Rje\u0161enje iz stavka 4. ovoga \u010dlanka jest upravni akt protiv kojega se \u017ealba podnosi\nministarstvu.\n\n\n\u010clanak 7.\n\n\n(1) Sporta\u0161 ima pravo na kori\u0161tenje sportskih gra\u0111evina, usluga stru\u010dnog rada, naknadu za\nputne tro\u0161kove, naknadu za tro\u0161kove smje\u0161taja i prehranu u vrijeme natjecanja i priprema,\nnaknadu za poja\u010danu prehranu i nagrade za sportska ostvarenja sukladno propisu, op\u0107em aktu\nili odluci nadle\u017enog tijela.\n(2) Nagradama za sportska ostvarenja sporta\u0161a smatraju se nagrade odre\u0111ene prema aktu o\nkategorizaciji sporta\u0161a i pravilniku o mjerilima za dodjelu nagrada koji donosi ministar na\nprijedlog Hrvatskoga olimpijskog odbora, odnosno Hrvatskoga paraolimpijskog odbora,\nodnosno Hrvatskoga sportskog saveza gluhih, a koje ispla\u0107uju Hrvatski olimpijski odbor,\nHrvatski paraolimpijski odbor, Hrvatski sportski savez gluhih, sportski savezi n", "a razini\ngradova i \u017eupanija, odnosno nacionalni sportski savezi, \u017eupanijske i gradske sportske\nzajednice te sportski klubovi.\n(3) Kategorizirani sporta\u0161 ima pravo na sportsku stipendiju. Stipendije kategoriziranih\nsporta\u0161a ispla\u0107uju Hrvatski olimpijski odbor, Hrvatski paraolimpijski odbor i Hrvatski\nsportski savez gluhih, \u017eupanijske i gradske sportske zajednice te sportski klubovi, u skladu s\nnjihovim op\u0107im aktima.\n(4) Kategorizirani sporta\u0161 mo\u017ee upisati, poha\u0111ati i zavr\u0161iti osnovno i srednjo\u0161kolsko\nobrazovanje prema posebnim uvjetima koje pravilnikom propisuje ministar, a visoko\u0161kolsko\nobrazovanje samo ako to nije protivno na\u010delima autonomije sveu\u010dili\u0161ta.\n(5) Sporta\u0161 koji je nastupaju\u0107i za Republiku Hrvatsku osvojio medalju na olimpijskim igrama,\nparaolimpijskim igrama i olimpijskim igrama gluhih ima pravo na subvenciju \u0161kolarine za\nstudij na visokom u\u010dili\u0161tu. Sredstva za \u0161kolarinu \u0107e se osigurati u dr\u017eavnom prora\u010dunu.\n\n\n\u010clanak 8.\n\n\n(1) Sudjelovanje u sportskim natjecanjima smatra se ", "profesionalnim ako sporta\u0161 koji sudjeluje\nu sportskim natjecanjima ima sklopljen ugovor o profesionalnom igranju ili ugovor o radu sa\nsportskim klubom ili ako sporta\u0161 obavlja samostalnu sportsku djelatnost sudjelovanja u\nsportskim natjecanjima.\n(2) Sporta\u0161 koji profesionalno sudjeluje u sportskim natjecanjima prema stavku 1. ovoga\n\u010dlanka je osoba kojoj je bavljenje sportom osnovno zanimanje i kojemu se po toj osnovi\nupla\u0107uje doprinos za obvezna osiguranja u skladu s posebnim propisima.\n(3) Status profesionalnog sporta\u0161a kao i njegova prava i obveze ure\u0111uju se aktima\nnacionalnoga sportskog saveza.\n\n\n**Trener**\n\n\n\u010clanak 9.\n\n\n(1) Trener, u smislu ovoga Zakona, osoba je koja programira i provodi sportsku pripremu,\nsportsku rekreaciju i sportsku poduku.\n(2) Trener mora imati stru\u010dnu spremu najmanje na razini trenera prvostupnika sukladno\nposebnom propisu.\n(3) Poslove trenera mo\u017ee obavljati i osoba:\n\n- koja je za te poslove osposobljena putem ustanove za osposobljavanje kadra na temelju\nprog", "rama za stjecanje licencije krovnih svjetskih ili europskih udru\u017eenja odre\u0111enog sporta,\n\n- koja je osvojila medalju na olimpijskim igrama, svjetskim ili europskim seniorskim\nprvenstvima, a stru\u010dno je osposobljena putem ustanove za osposobljavanje kadra u sportu,\n\n- koja je poslove trenera obavljala najmanje 15 godina do dana stupanja na snagu ovoga\nZakona, a stru\u010dno je osposobljena putem ustanove za osposobljavanje kadra u sportu.\n(4) Iznimno, ako pravna osoba koja je registrirana za obavljanje sportskih djelatnosti nema\nmogu\u0107nosti zaposliti osobu koja ispunjava uvjete za obavljanje stru\u010dnih poslova iz stavka 2. i\n3. ovoga \u010dlanka, a obavljanje poslova ne trpi odgodu, te poslove mo\u017ee privremeno obavljati i\nosoba koja je osposobljena putem ustanove za osposobljavanje kadra u sportu.\n(5) Trener i osobe iz stavka 2. i 3. ovoga \u010dlanka imaju pravo na nagrade za sportska\nostvarenja.\n\n\n**Osoba osposobljena za rad u sportu(instruktor, voditelj i sl.)**\n\n\n\u010clanak 10.\n\n\nOsobom osposobljenom za rad", " u sportu smatra se osoba koja podu\u010dava gra\u0111ane osnovnoj\ntehnici pojedinog sporta ili provodi sportsku rekreaciju gra\u0111ana, a osposobljena je za taj rad\nputem ustanove za osposobljavanje kadra u sportu, s time da sportsku-rekreaciju gra\u0111ana\nmo\u017ee provoditi samo na temelju programa kojega je izradila osoba koja ima najmanje stru\u010dnu\nspremu propisanu za trenera prvostupnika.\n\n\n**Osoba koja sudjeluje u organiziranju i vo\u0111enju sportskog natjecanja**\n\n\n\u010clanak 11.\n\n\n(1) Osoba koja sudjeluje u organiziranju i vo\u0111enju sportskog natjecanja (sportski sudac,\nsportski delegat i sportski povjerenik), u smislu ovoga Zakona, osoba je koja ispunjava uvjete\npropisane pravilima odgovaraju\u0107ega nacionalnog saveza.\n(2) Sportski sudac iz stavka 1. ovoga \u010dlanka koji sudjeluje u organiziranju i vo\u0111enju sportskog\nnatjecanja u sportovima za koje je, sukladno ovome Zakonu, propisana obveza preoblikovanja\nsportskih klubova-udruga za natjecanje u sportska dioni\u010dka dru\u0161tva (u daljnjem tekstu: \u0161.d.d.)\nkao i osoba koja ", "je to bila u posljednjih tri godine, ne mo\u017ee biti:\n\n- \u010dlan tijela sportskog kluba-udruge za natjecanje kao ni \u010dlan uprave ili nadzornog odbora\n\u0161.d.d.-a,\n\n- \u010dlan saveza iz \u010dlanka 46. i 47. ovoga Zakona,\n\n- osoba ovla\u0161tena za zastupanje sportskih klubova-udruga za natjecanje, \u0161.d.d.-a i saveza iz\n\u010dlanka 46. i 47. ovoga Zakona.\n\n\n**Menad\u017eer u sportu**\n\n\n\u010clanak 12.\n\n\n(1) Menad\u017eer u sportu, u smislu ovoga Zakona, osoba je koja je prema pravilima nacionalnog\nsaveza ovla\u0161tena obavljati poslove posredovanja prelaska sporta\u0161a iz jednoga sportskog kluba\nu drugi sportski klub.\n\n\n(2) Sve odredbe ovoga Zakona koje se odnose na menad\u017eere u sportu iz stavka 1. ovoga\n\u010dlanka odnose se i na sve fizi\u010dke osobe i pravne osobe koje imaju sklopljene ugovore o\nulaganju u sporta\u0161e, odnosno trenere u sustavu sporta na temelju kojih imaju pravo na dio\nprihoda koji proizlaze iz obavljanja njihove djelatnosti, a koji po svojem sadr\u017eaju odgovaraju\nposlovima menad\u017eera u sportu iz stavka 1. ovoga \u010dlanka.\n\n\n**Pravne p", "osljedice pravomo\u0107ne osude, vo\u0111enja kaznenog i prekr\u0161ajnog postupka**\n\n\n\u010clanak 13. (NN 85/15, 19/16)\n\n\n(1) Osoba pravomo\u0107no osu\u0111ena na kaznu zatvora u trajanju od najmanje \u0161est mjeseci za neko\nod kaznenih djela po\u010dinjenog s namjerom, a nije primijenjena uvjetna osuda, ne mo\u017ee\nsudjelovati u sportskim natjecanjima, organizirati i voditi sportska natjecanja, obavljati\nstru\u010dne poslove u sportu, sudjelovati u radu skup\u0161tine ili tijela upravljanja sportske udruge ili\ntrgova\u010dkog dru\u0161tva, niti mo\u017ee biti ovla\u0161tena za zastupanje te pravne osobe.\n\n\n(2) Pravna osoba du\u017ena je raskinuti ugovor o radu ili drugi ugovor na temelju kojeg osoba iz\nstavka 1. ovoga \u010dlanka obavlja poslove ili sportsku djelatnost, odnosno razrije\u0161iti je du\u017enosti i\nfunkcija u roku od osam dana od saznanja za pravomo\u0107nu presudu i o tome obavijestiti\nregistarsko tijelo. Na prestanak ugovora o radu primjenjuju se op\u0107i propisi o radu.\n\n\n(3) Osoba protiv koje je pokrenut kazneni postupak zbog kaznenog djela po\u010dinjenog na \u0161tetu\ndje", "teta, odnosno maloljetnika udaljit \u0107e se od obavljanja poslova u sportu u kojima dolazi u\nkontakt s djecom, odnosno maloljetnicima do pravomo\u0107nosti presude, odnosno obustave\npostupka.\n\n\n(4) Osoba koja je u posljednje tri godine pravomo\u0107no ka\u017enjena za prekr\u0161aj u sportu i na\nsportskim natjecanjima prema odredbama ovoga Zakona i posebnih propisa kojima se\npropisuju prekr\u0161aji u sportu i na sportskim natjecanjima, ne mo\u017ee organizirati i voditi sportska\nnatjecanja, obavljati stru\u010dne poslove u sportu, sudjelovati u radu skup\u0161tine ili tijela\nupravljanja sportske udruge ili trgova\u010dkog dru\u0161tva niti mo\u017ee biti ovla\u0161tena za zastupanje te\npravne osobe.\n\n\n**Pravne osobe u sustavu sporta**\n\n\n**Sportske udruge**\n\n\n\u010clanak 14.\n\n\n(1) Sportskim udrugama, u smislu ovoga Zakona, smatraju se one udruge koje se osnivaju\nradi obavljanja sportskih djelatnosti propisanih ovim Zakonom.\n(2) Sportske udruge su i udruge iz glave V. ovoga Zakona.\n(3) Na osnivanje, ustroj, pravni polo\u017eaj, registraciju i prestanak udrug", "a iz stavka 1. i 2. ovoga\n\n\n\u010dlanka primjenjuju se odredbe Zakona o udrugama, ako neka od tih pitanja ovim Zakonom\nnisu druga\u010dije odre\u0111ena.\n\n\n**Trgova\u010dka dru\u0161tva**\n\n\n\u010clanak 15.\n\n\n(1) Trgova\u010dko dru\u0161tvo, u smislu ovoga Zakona, dru\u0161tvo je registrirano za obavljanje sportskih\ndjelatnosti propisanih ovim Zakonom. Ako trgova\u010dko dru\u0161tvo obavlja sportsku djelatnost\nsudjelovanja u sportskim natjecanjima mora imati pravni oblik dioni\u010dkog dru\u0161tva (\u0161.d.d.)\nsukladno ovome Zakonu.\n(2) Na osnivanje trgova\u010dkih dru\u0161tava iz stavka 1. ovoga \u010dlanka primjenjuje se Zakon o\ntrgova\u010dkim dru\u0161tvima, osim u dijelu koji je ovim Zakonom druga\u010dije odre\u0111en.\n\n\n**Ustanove**\n\n\n\u010clanak 16.\n\n\n(1) Za trajno obavljanje sportskih djelatnosti sportske rekreacije, sportske poduke, upravljanja\ni odr\u017eavanja sportske gra\u0111evine mogu se osnivati ustanove.\n(2) Ustanove iz stavka 1. ovoga \u010dlanka osnivaju se i djeluju u skladu s odredbama Zakona o\nustanovama.\n(3) Ustanove iz stavka 1. ovoga \u010dlanka du\u017ene su donijeti akt kojim se ure\u0111uju ", "uvjeti i na\u010din\nobavljanja navedenih sportskih djelatnosti, odnosno ostvarivanje programa sportske\ndjelatnosti i dostaviti ga ministarstvu radi vo\u0111enja evidencije.\n\n\n**\u0160kolska sportska dru\u0161tva**\n\n\n\u010clanak 17.\n\n\n(1) Radi provo\u0111enja izvannastavnih sportskih aktivnosti u\u010denika, \u0161kolski odbori u osnovnim i\nsrednjim \u0161kolama osnivaju \u0161kolska sportska dru\u0161tva bez pravne osobnosti.\n(2) Sredstva za rad i aktivnosti \u0161kolskoga sportskog dru\u0161tva osiguravaju se iz dr\u017eavnog\nprora\u010duna i iz prora\u010duna jedinica lokalne i podru\u010dne (regionalne) samouprave i Grada\nZagreba na ra\u010dun \u0161kole.\n(3) \u0160kolska sportska dru\u0161tva za rad i aktivnosti koriste prostore \u0161kole i imaju prioritet u\nnjihovom kori\u0161tenju u odnosu na vanjske korisnike prostora \u0161kole.\n(4) Ministar pravilnikom propisuje na\u010din osnivanja, zada\u0107e, djelokrug i na\u010din rada \u0161kolskih\nsportskih dru\u0161tava.\n\n\n**Sportske djelatnosti**\n\n\n\u010clanak 18.\n\n\n(1) Sportske djelatnosti, u smislu ovoga Zakona, jesu:\n\n- sudjelovanje u sportskom natjecanju,\n\n- sportska priprema,", "\n\n- sportska rekreacija,\n\n- sportska poduka,\n\n- organiziranje sportskog natjecanja,\n\n\n- vo\u0111enje sportskih natjecanja i\n\n- upravljanje i odr\u017eavanje sportskom gra\u0111evinom.\n(2) Sportskom djelatno\u0161\u0107u smatraju se i organizirane izvannastavne \u0161kolske sportske\naktivnosti i studentske sportske aktivnosti.\n(3) Je li neka djelatnost sportska djelatnost, u smislu ovoga Zakona, u slu\u010daju sumnje utvr\u0111uje\nministarstvo uz prethodno mi\u0161ljenje Hrvatskog olimpijskog odbora.\n\n\n\u010clanak 19.\n\n\n(1) Sportsku djelatnost sudjelovanja u sportskom natjecanju mogu obavljati fizi\u010dke osobe koje\nobavljaju samostalnu djelatnost sudjelovanja u sportskom natjecanju i pravne osobe koje su za\nto posebno registrirane (sportski klubovi), a to mogu biti:\n\n- sportske udruge za natjecanje i\n\n- sportska dioni\u010dka dru\u0161tva.\n(2) Sportsku djelatnost sportske pripreme, sportske rekreacije i sportske poduke mogu\nobavljati fizi\u010dke i pravne osobe sukladno odredbama ovoga Zakona.\n(3) Sportsku djelatnost organiziranja i vo\u0111enja sportskog na", "tjecanja mogu obavljati sportske\nudruge i trgova\u010dka dru\u0161tva sukladno odredbama ovoga Zakona.\n(4) Sportsku djelatnost upravljanja i odr\u017eavanja sportskih gra\u0111evina mogu obavljati pravne\nosobe sukladno odredbama ovoga Zakona.\n\n\n**Registar sportskih djelatnosti**\n\n\n\u010clanak 20.\n\n\n(1) Fizi\u010dke osobe i pravne osobe koje obavljaju sportske djelatnosti upisuju se u registre\nsportskih djelatnosti koje vode uredi dr\u017eavne uprave u \u017eupaniji, odnosno Gradu Zagrebu\nprema sjedi\u0161tu pravne, odnosno prebivali\u0161tu fizi\u010dke osobe.\n(2) Ministar pravilnikom propisuje sadr\u017eaj, na\u010din vo\u0111enja te postupak upisa i brisanja iz\nRegistra iz stavka 1. ovoga \u010dlanka.\n\n\n**Pravne osobe koje obavljaju sportske djelatnosti**\n\n\n\u010clanak 21.\n\n\nPravne osobe koje obavljaju sportske djelatnosti moraju:\n\n- imati pravo kori\u0161tenja odgovaraju\u0107e sportske gra\u0111evine,\n\n- ugovoriti obavljanje stru\u010dnih poslova sa za to odgovaraju\u0107im \u0161kolovanim odnosno stru\u010dno\nosposobljenim osobama u skladu s ovim Zakonom,\n\n- ispunjavati i druge uvjete prema pr", "avilima odgovaraju\u0107ega nacionalnoga sportskog saveza.\n\n\n**Fizi\u010dke osobe koje samostalno obavljaju sportske djelatnosti**\n\n\n\u010clanak 22.\n\n\n(1) Fizi\u010dke osobe mogu samostalno obavljati sportske djelatnosti sudjelovanja u sportskim\nnatjecanjima, sportske pripreme, sportske rekreacije i sportske poduke.\n(2) Fizi\u010dke osobe mogu samostalno obavljati sportske djelatnosti sportske pripreme, sportske\nrekreacije i sportske poduke ako:\n\n- imaju op\u0107u, a po potrebi i posebnu zdravstvenu sposobnost,\n\n\n- imaju odgovaraju\u0107u stru\u010dnu spremu, odnosno stru\u010dnu osposobljenost u skladu s ovim\nZakonom.\n(3) Fizi\u010dke osobe mogu samostalno obavljati sportsku djelatnost sudjelovanja u sportskim\nnatjecanjima ako:\n\n- imaju op\u0107u, a po potrebi i posebnu zdravstvenu sposobnost,\n\n- imaju navr\u0161enih \u0161esnaest godina,\n\n- imaju status kategoriziranog sporta\u0161a u skladu s ovim Zakonom,\n\n- ispunjavaju posebne uvjete prema pravilima odgovaraju\u0107ega nacionalnoga sportskog\nsaveza.\n\n\n**Obavljanje sportske djelatnosti sudjelovanja u spor", "tskom natjecanju**\n\n\n**Sportski klub**\n\n\n\u010clanak 23.\n\n\n(1) Sportski klub iz \u010dlanka 19. stavka 1. ovoga Zakona koji obavlja sportsku djelatnost\nsudjelovanja u sportskim natjecanjima, neovisno o pravnom obliku (sportska udruga za\nnatjecanje ili \u0161.d.d.), mo\u017ee imati profesionalni ili amaterski status.\n(2) Sportski klub mo\u017ee obavljanje pojedinih ili svih poslova, osim obavljanja djelatnosti\nsudjelovanja u sportskim natjecanjima, povjeriti trgova\u010dkom dru\u0161tvu u odnosu na koje se on\nsmatra vladaju\u0107im, u smislu odredaba Zakona o trgova\u010dkim dru\u0161tvima o povezanim\ndru\u0161tvima, odnosno na koje on ima prevladavaju\u0107i utjecaj.\n(3) Sportski klub i trgova\u010dko dru\u0161tvo iz stavka 2. ovoga \u010dlanka solidarno su odgovorni za\nobveze koje nastanu u njihovom poslovanju.\n(4) Sportski klubovi iz stavka 1. ovoga \u010dlanka razli\u010ditih sportova mogu se udru\u017eivati u\nsportska dru\u0161tva.\n\n\n**Profesionalni status sportskih klubova**\n\n\n\u010clanak 24.\n\n\n(1) Profesionalni status, u smislu ovoga Zakona, ima onaj sportski klub koji je osnov", "an radi\nobavljanja sportske djelatnosti sudjelovanja u sportskom natjecanju, ako uvjete iz \u010dlanka 8.\nstavka 1. ovoga Zakona zadovoljava vi\u0161e od 50% registriranih sporta\u0161a u seniorskoj\nkonkurenciji, u odnosu na broj prijavljenih sporta\u0161a za natjecateljsku godinu na listi koju vodi\nodgovaraju\u0107i nacionalni sportski savez ili ako ispunjava uvjete za stjecanje profesionalnog\nstatusa sukladno pravilima odgovaraju\u0107ega nacionalnoga sportskog saveza (u daljnjem tekstu:\nprofesionalni sportski klub).\n(2) Profesionalni sportski klub iz stavka 1. ovoga \u010dlanka obvezno se upisuje u Registar\nprofesionalnih sportskih klubova koji vodi ministarstvo.\n(3) O upisu u Registar donosi se rje\u0161enje u roku od mjesec dana od dana podno\u0161enja zahtjeva\nza upis.\n(4) Ako nakon upisa u Registar profesionalnih sportskih klubova profesionalni sportski klub\nprestane ispunjavati uvjete iz stavka 1. ovoga \u010dlanka, ministar \u0107e donijeti rje\u0161enje o brisanju iz\nRegistra.\n(5) Ministar pravilnikom propisuje sadr\u017eaj, na\u010din vo\u0111enja ", "te postupak upisa i brisanja iz\nRegistra.\n\n\n(6) Profesionalni sportski klub je obvezan Povjerenstvu za profesionalne sportske klubove iz\n\u010dlanka 26. ovoga Zakona podnositi jednom godi\u0161nje:\n\n- ra\u010dun dobiti i gubitka,\n\n- izvje\u0161\u0107e o registriranim sporta\u0161ima seniorske mom\u010dadi,\n\n- izvje\u0161\u0107e o \u010dlanovima kluba i \u010dlanovima tijela kluba,\n\n- plan poslovanja u idu\u0107oj poslovnoj godini,\n\n- godi\u0161nje financijsko izvje\u0161\u0107e i\n\n- revizorsko izvje\u0161\u0107e.\n(7) Posljedice nepo\u0161tivanja obveza iz stavka 6. ovoga \u010dlanka utvr\u0111uje nacionalni savez svojim\nop\u0107im aktom.\n\n\n**Ispunjavanje nov\u010danih obveza profesionalnoga sportskog kluba**\n\n\n\u010clanak 25.\n\n\nNov\u010dane obveze profesionalnih sportskih klubova koje proizlaze iz kredita, zajmova ili drugih\npravnih poslova, prema vjerovnicima koji su njegovi \u010dlanovi odnosno dioni\u010dari, \u010dlanovi tijela\nodnosno uprave ili nadzornog odbora mogu se podmirivati tek nakon podmirenja dospjelih\nobveza prema ostalim vjerovnicima.\n\n\n**Povjerenstvo za profesionalne sportske klubove**\n\n\n\u010clanak 26.\n\n", "\n(1) Povjerenstvo za profesionalne sportske klubove (u daljnjem tekstu: Povjerenstvo) osniva\nse kao stru\u010dno tijelo radi pra\u0107enja obavljanja djelatnosti profesionalnih sportskih klubova.\n(2) Povjerenstvo ima sedam \u010dlanova koje imenuje ministar:\n\n- dva promjenljiva \u010dlana na prijedlog nacionalnoga sportskog saveza \u010diji je \u010dlan profesionalni\nsportski klub na koji se odnosi odluka koju Povjerenstvo treba donijeti,\n\n- jednog stalnog \u010dlana Povjerenstva na prijedlog Hrvatskoga olimpijskog odbora,\n\n- \u010detiri stalna \u010dlana iz reda istaknutih stru\u010dnjaka u podru\u010dju sporta i sporta\u0161a.\n(3) Mandat \u010dlanova Povjerenstva traje \u010detiri godine.\n(4) Povjerenstvo osobito obavlja sljede\u0107e poslove:\n\n- vodi evidenciju o dokumentaciji koju su mu du\u017eni slati profesionalni sportski klubovi,\n\n- daje suglasnost na izbor revizora iz \u010dlanka 40. stavka 2. ovoga Zakona,\n\n- daje prethodnu suglasnost na rje\u0161enje iz \u010dlanka 41. stavka 2. ovoga Zakona,\n\n- daje suglasnost na elaborat iz \u010dlanka 43. stavka 8. ovoga Zakona,\n\n- daj", "e dopu\u0161tenje iz \u010dlanka 44. stavka 3. to\u010dke 5. ovoga Zakona,\n\n- utvr\u0111uje iznos temeljnoga kapitala u slu\u010daju obveznog ili dragovoljnog preoblikovanja\nsportskog kluba-udruge u \u0161.d.d.,\n\n- vodi evidenciju o imateljima dionica u \u0161.d.d.-u,\n\n- prima obavijesti o stjecanju dionica iz \u010dlanka 33. ovoga Zakona,\n\n- daje suglasnost na stjecanje dionica iz \u010dlanka 32. ovoga Zakona,\n\n- daje obavijesti o stjecanju dionica iz \u010dlanka 32. i 33. ovoga Zakona nacionalnom sportskom\nsavezu \u010diji je \u010dlan \u0161.d.d. u kojem su dionice ste\u010dene,\n\n- predla\u017ee pokretanje ste\u010dajnog postupka iz \u010dlanka 45. ovoga Zakona.\n(5) Odluke Povjerenstva donose se ve\u0107inom od najmanje pet glasova.\n(6) Djelokrug i na\u010din rada Povjerenstva pobli\u017ee se ure\u0111uje pravilnikom koji donosi ministar.\n\n\n**Sportski klub-udruga za natjecanje**\n\n\n\u010clanak 27.\n\n\n(1) Sportska udruga osnovana radi obavljanja sportske djelatnosti sudjelovanja u sportskom\nnatjecanju (u daljnjem tekstu: sportski klub-udruga za natjecanje) obvezno u nazivu sadr\u017ei\nrije\u010di \u00bbsport", "ski klub\u00ab ili ispred rije\u010di \u00bbklub\u00ab naziv sporta u kojem obavlja djelatnost.\n(2) Iznimno, sportski klub-udruga za natjecanje koji se tradicionalno naziva dru\u0161tvom, a\nosnovan je za natjecanje u jednom sportu, mo\u017ee koristiti i taj naziv uz naziv sporta u kojem se\nnatje\u010de.\n(3) \u010clanovi tijela sportskog kluba-udruge za natjecanje, osobe ovla\u0161tene za zastupanje te\nosobe ovla\u0161tene za vo\u0111enje poslova po odluci ovla\u0161tenog tijela ili na temelju op\u0107ih akta\nsportskog kluba-udruge za natjecanje ne mogu biti osobe:\n\n\n- koje ne mogu biti \u010dlanovi uprave odnosno nadzornog odbora dioni\u010dkog dru\u0161tva prema\nodredbama Zakona o trgova\u010dkim dru\u0161tvima i zakona kojim se ure\u0111uje sprje\u010davanje sukoba\ninteresa u obna\u0161anju javnih du\u017enosti,\n\n\n- koje su u posljednje tri godine pravomo\u0107no ka\u017enjene za kaznena djela ili prekr\u0161aje u sportu i\nu vezi sa sportom, kao ni osobe iz \u010dlanka 13. ovoga Zakona,\n\n\n- koje su \u010dlanovi drugih sportskih klubova \u2013 udruga za natjecanje istoga sporta,\n\n\n- koje su dioni\u010dari s.d.d.-a istoga sport", "a,\n\n\n- koje su \u010dlanovi tijela, osobe ovla\u0161tene za zastupanje te osobe ovla\u0161tene za vo\u0111enje poslova\npo odluci ovla\u0161tenog tijela ili na temelju op\u0107ih akta sportskog kluba \u2013 udruge za natjecanje\nistoga sporta,\n\n\n- koje su \u010dlanovi tijela s.d.d.-a istoga sporta,\n\n\n- koje svojim djelovanjem mogu neposredno utjecati na sustav natjecanja u odgovaraju\u0107em\nsportu, a osobito sporta\u0161i koji su profesionalni prema \u010dlanku 8. ovoga Zakona, menad\u017eeri u\nsportu, kao i osobe koje su to bile u razdoblju od posljednjih godinu dana,\n\n\n- \u010dlanovi pravnih osoba koje obavljaju djelatnost organiziranja sportskih kladionica, kao i\nosobe koje su to obavljale posljednje tri godine,\n\n\n- \u010dlanovi tijela pravnih osoba koje obavljaju djelatnost organiziranja sportskih kladionica, kao\ni osobe koje su to bile posljednje tri godine,\n\n\n- koje s menad\u017eerima u sportu i \u010dlanovima pravnih osoba te \u010dlanovima tijela pravnih osoba\nkoje obavljaju djelatnost organiziranja sportskih kladionica djeluju zajedni\u010dki u smislu \u010dlanka\n34. sta", "vka 3. ovoga Zakona,\n\n\n- ovla\u0161tene za zastupanje u pravnoj osobi koja sukladno \u010dlanku 12. stavku 2. ovoga Zakona\nima sklopljene ugovore o ulaganju u fizi\u010dke osobe u sustavu sporta.\n\n\n**Sportski klub-sportsko dioni\u010dko dru\u0161tvo**\n\n\n**Pojam sportskoga dioni\u010dkog dru\u0161tva**\n\n\n\u010clanak 28.\n\n\n(1) Sportski klub-sportsko dioni\u010dko dru\u0161tvo je sportski klub koji se osniva, djeluje i prestaje\nprema Zakonu o trgova\u010dkim dru\u0161tvima i drugim propisima koji se primjenjuju na dioni\u010dka\ndru\u0161tva, ako ovim Zakonom nije druga\u010dije odre\u0111eno.\n(2) Na \u0161.d.d. ne primjenjuju se odredbe Zakona o preuzimanju dioni\u010dkih dru\u0161tava o obveznoj\nponudi za preuzimanje.\n(3) Tvrtka sportskoga dioni\u010dkog dru\u0161tva mora sadr\u017eavati rije\u010di \u00bbsportsko dioni\u010dko dru\u0161tvo\u00ab, a\nskra\u0107ena tvrtka oznaku \u00bb\u0161.d.d.\u00ab.\n(4) \u0160.d.d. obavlja sportsku djelatnost sudjelovanja u sportskim natjecanjima, a mo\u017ee obavljati\ni druge sportske djelatnosti i druge djelatnosti u skladu s odredbama zakona.\n\n\n**Nastanak sportskoga dioni\u010dkog dru\u0161tva**\n\n\n\u010clanak 29.\n\n\n(1) \u0160.d.d.", " mo\u017ee nastati:\n1. osnivanjem novoga dru\u0161tva,\n2. preoblikovanjem sportskih klubova-udruga za natjecanje u \u0161.d.d.\n(2) Preoblikovanje sportskih klubova-udruga za natjecanje u \u0161.d.d. mo\u017ee biti:\n1. obvezno,\n2. dragovoljno.\n(3) Dragovoljno se mo\u017ee preoblikovati svaki sportski klub-udruga za natjecanje, bez obzira na\nto ima li taj sportski klub-udruga za natjecanje profesionalni ili amaterski status i bez obzira\nna sport u kojem se natje\u010de.\n(4) Na dragovoljno preoblikovanje sportskih klubova-udruga za natjecanje, na odgovaraju\u0107i\nse na\u010din primjenjuju odredbe ovoga Zakona o obveznom preoblikovanju.\n\n\n**Temeljni kapital sportskoga dioni\u010dkog dru\u0161tva**\n\n\n\u010clanak 30.\n\n\n(1) Temeljni kapital \u0161.d.d.-a iznosi najmanje 500.000,00 kuna.\n(2) Ako se temeljni kapital upla\u0107uje dijelom u novcu, a dijelom u stvarima ili pravima, iznos\niz stavka 1. ovoga \u010dlanka mora se uplatiti u novcu u potpunosti prije upisa \u0161.d.d.-a u sudski\nregistar.\n(3) Temeljni kapital \u0161.d.d.-a koji nastaje obveznim ili dragovoljnim preobl", "ikovanjem, u skladu\ns odredbama ovoga Zakona, utvr\u0111uje Povjerenstvo po posebnom postupku, odre\u0111enom ovim\nZakonom.\n(4) \u0160.d.d. mo\u017ee izdati samo redovne dionice na ime s nominalnim iznosom.\n\n\n**\u010clanstvo u sportskom dioni\u010dkom dru\u0161tvu**\n\n\n\u010clanak 31.\n\n\n(1) \u0160.d.d. mogu osnovati i biti njegovim \u010dlanom doma\u0107e i strane, fizi\u010dke i pravne osobe.\n(2) Jedna osoba ne mo\u017ee imati dionice u vi\u0161e \u0161.d.d.-a istoga sporta u iznosu vi\u0161em od 1%\nukupnoga temeljnog kapitala u bilo kojem od tih \u0161.d.d.-a.\n(3) Stavak 2. ovoga \u010dlanka ne primjenjuje se na Republiku Hrvatsku niti na jedinice lokalne i\nregionalne (podru\u010dne) samouprave i Grad Zagreb.\n\n\n(4) Dionice u \u0161.d.d, izravno, neizravno ili preko povezanih osoba ne mogu imati osobe \u010diji\nposlovi i djelatnosti mogu neposredno utjecati na sustav natjecanja u odgovaraju\u0107em sportu, a\nosobito sporta\u0161i, sportski suci, menad\u017eeri u sportu i osobe koje su \u010dlanovi pravnih osoba koje\nobavljaju djelatnost organiziranja sportskih kladionica.\n(5) Dionice u \u0161.d.d-u, izravno, neiz", "ravno ili preko povezanih osoba ne mo\u017ee imati \u0161.d.d. koje\nobavlja djelatnost sudjelovanja u sportskim natjecanjima istoga sporta.\n\n\n**Ograni\u010denje i suglasnost za stjecanje zna\u010dajnog sudjelovanja u temeljnom kapitalu**\n**sportskoga dioni\u010dkog dru\u0161tva**\n\n\n\u010clanak 32.\n\n\n(1) Jedna osoba mo\u017ee izravno, neizravno ili preko povezanih osoba u \u0161.d.d.-u imati dionice na\nkoje otpada vi\u0161e od 25% temeljnoga kapitala \u0161.d.d.-a samo uz suglasnost Povjerenstva.\n(2) Pri davanju suglasnosti iz stavka 1. ovoga \u010dlanka osobito se vodi ra\u010duna o interesima\n\u0161.d.d.-a sporta, sustava natjecanja u tome sportu te posljedicama koje bi mogle nastati ako\nsuglasnost ne bude dana.\n\n\n**Obavje\u0161tavanje o stjecanju zna\u010dajnog sudjelovanja u temeljnom kapitalu sportskoga**\n**dioni\u010dkog dru\u0161tva**\n\n\n\u010clanak 33.\n\n\n(1) O svakom stjecanju  dionica koje se zajedno s dionicama koje ta osoba ve\u0107 ima, izravno,\nneizravno ili preko povezanih osoba, odnose na najmanje 5% temeljnoga kapitala \u0161.d.d.-a\nstjecatelj mora bez odga\u0111anja, a najkasnij", "e u roku od osam dana od dana sklapanja pravnog\nposla koji je osnova stjecanja, obavijestiti Povjerenstvo.\n(2) O svakom daljnjem stjecanju dionica koje se odnose na najmanje 5% temeljnoga kapitala\n\u0161.d.d.-a stjecatelj mora bez odga\u0111anja, a najkasnije u roku od osam dana od dana sklapanja\npravnog posla koji je osnova stjecanja, obavijestiti Povjerenstvo.\n\n\n**Povezane osobe**\n\n\n\u010clanak 34.\n\n\n(1) Smatra se, u smislu ovoga Zakona, da su osobe koje stje\u010du dionice u \u0161.d.d.-u povezane:\n\n- ako su ugovorile da uskla\u0111eno djeluju u vezi sa stjecanjem dionica izdavatelja ili u vezi s\nostvarivanjem prava glasa prema izdavatelju,\n\n- ako jedna od njih dr\u017ei dionice za ra\u010dun druge ili\n\n- ako jedna od njih izravno ili neizravno kontrolira drugu ili druge pravne osobe.\n(2) Smatra se da fizi\u010dka ili pravna osoba kontrolira pravnu osobu ako ima:\n\n- izravan ili neizravan ve\u0107inski udio u temeljnom kapitalu te osobe,\n\n- izravnu ili neizravnu ve\u0107inu glasa\u010dkih prava u toj osobi,\n\n- pravo imenovati ili opozvati ve\u0107", "inu \u010dlanova uprave ili nadzornog odbora, odnosno drugog\ntijela koje upravlja ili vodi poslovanje te osobe ili\n\n- na neki drugi na\u010din prevladavaju\u0107i utjecaj na tu osobu.\n(3) Smatra se da fizi\u010dke osobe djeluju zajedni\u010dki ako su u krvnom srodstvu (preci i potomci),\nbra\u0107a i sestre i njihovi potomci, ako su bra\u010dni ili izvanbra\u010dni drugovi te u odnosu posvojitelj\u2013\nposvojenik.\n\n\n**Posljedice protupravnog stjecanja dionica**\n\n\n\u010clanak 35.\n\n\n(1) Stjecatelj koji je stekao dionice suprotno odredbama ovoga Zakona, du\u017ean je bez\nodga\u0111anja otu\u0111iti te dionice koje je stekao, premda na to nije imao pravo. Dok to ne u\u010dini, ne\nmo\u017ee ostvarivati nikakva prava ni iz jedne dionice niti u jednom \u0161.d.d-u u kojem dr\u017ei dionice.\nPrava iz tih dionica ostvaruje povjerenik kojega imenuje Povjerenstvo. Povjerenik ne mo\u017ee\nbiti osoba na koju se odnose ograni\u010denje i zabrana stjecanja dionica iz \u010dlanka 32. i 33. ovoga\nZakona niti s tom osobom povezane osobe. Povjerenik ne mo\u017ee biti niti osoba koja je dioni\u010dar\ntoga \u0161.d.d.-a", " pa bi kroz ostvarivanje prava iz tih dionica, zajedno s dionicama koje ima kao\ndioni\u010dar, ta osoba bila obuhva\u0107ena obvezom dobivanja suglasnosti iz \u010dlanka 32. ovoga\nZakona.\n(2) Svaka osoba koja za to sazna na ikoji na\u010din mora obavijest o tome da je neka osoba stekla\ndionice suprotno odredbama \u010dlanka 32. ovoga Zakona bez odga\u0111anja u pisanom obliku\ndostaviti Povjerenstvu, koje \u0107e o tome izvijestiti \u0161.d.d.\n(3) \u0160.d.d. je du\u017ean bez odga\u0111anja obavijestiti Povjerenstvo o sazivanju svake glavne skup\u0161tine\nu vrijeme dok prava iz dionica u \u0161.d.d.-u ostvaruje povjerenik. Povjerenik mora sudjelovati u\nradu glavne skup\u0161tine te se na njegov zahtjev u zapisnik s glavne skup\u0161tine mora unijeti\nnapomena da glasuje osoba koja na to nema pravo jer je stekla dionice suprotno odredbama\n\u010dlanka 32. ovoga Zakona.\n\n\n**Posljedice neobavje\u0161tavanja o stjecanju zna\u010dajnog sudjelovanja u temeljnom kapitalu**\n**sportskoga dioni\u010dkog dru\u0161tva**\n\n\n\u010clanak 36.\n\n\nAko neka osoba u skladu s \u010dlankom 33. ovoga Zakona ne ispuni sv", "oju obvezu obavje\u0161tavanja\nPovjerenstva o stjecanju zna\u010dajnog sudjelovanja u temeljnom kapitalu \u0161.d.d-a, na\nodgovaraju\u0107i se na\u010din primjenjuju posljedice protupravnog stjecanja dionica iz \u010dlanka 35.\novoga Zakona glede ostvarivanja prava u \u0161.d.d-u, imenovanja povjerenika i odvijanja glavne\nskup\u0161tine \u0161.d.d.-a.\n\n\n**Upotreba dobiti sportskoga dioni\u010dkog dru\u0161tva**\n\n\n\u010clanak 37.\n\n\n(1) Na upotrebu neto dobiti \u0161.d.d.-a primjenjuju se odredbe Zakona o trgova\u010dkim dru\u0161tvima,\nako odredbama ovoga Zakona nije odre\u0111eno druga\u010dije.\n(2) Zakonskim rezervama \u0161.d.d.-a u smislu ovoga Zakona smatraju se i posebne zakonske\nrezerve u koje se mora unositi dio neto dobiti \u0161.d.d.-a, pored iznosa koji se unose u zakonske\nrezerve odre\u0111ene op\u0107im propisima.\n(3) U posebne zakonske rezerve \u0161.d.d.-a moraju se unositi iznosi u visini najmanje polovice\nneto dobiti koja preostane nakon \u0161to se, sukladno odredbama Zakona o trgova\u010dkim dru\u0161tvima,\npodmire gubici iz ranijih godina te zakonske rezerve.\n(4) Posebne zakonske rezerve \u0161.", "d.d.-a iz stavka 3. ovoga \u010dlanka smiju se koristiti samo za\nobavljanje i unapre\u0111enje sportske djelatnosti sportske pripreme djece.\n\n\n**\u010clanstvo u tijelima sportskoga dioni\u010dkog dru\u0161tva**\n\n\n\u010clanak 38.\n\n\n(1) Ista fizi\u010dka osoba mo\u017ee biti \u010dlan uprave ili nadzornog odbora samo u jednom \u0161.d.d.-u\nistoga sporta.\n(2) Uz osobe koje ne mogu biti \u010dlanovi uprave ili nadzornog odbora dioni\u010dkog dru\u0161tva prema\nodredbama Zakona o trgova\u010dkim dru\u0161tvima i Zakona o spre\u010davanju sukoba interesa u\nobna\u0161anju javnih du\u017enosti, \u010dlanovi uprave i nadzornog odbora \u0161.d.d.-a ne mogu biti niti osobe:\n\n- koje su u posljednje tri godine pravomo\u0107no ka\u017enjene za kaznena djela ili prekr\u0161aje u sportu i\nu vezi sa sportom, kao ni osobe iz \u010dlanka 13. ovoga Zakona,\n\n- koje su \u010dlanovi sportskih klubova-udruga za natjecanje istoga sporta,\n\n- koje su dioni\u010dari \u0161.d.d.-a istoga sporta,\n\n- koje su \u010dlanovi tijela, osobe ovla\u0161tene za zastupanje te osobe ovla\u0161tene za vo\u0111enje poslova\npo odluci ovla\u0161tenog tijela ili na temelju op\u0107ih akta spor", "tskog kluba \u2013 udruge za natjecanje\nistoga sporta,\n\n- koje su \u010dlanovi tijela \u0161.d.d.-a istoga sporta,\n\n- koje svojim djelovanjem mogu neposredno utjecati na sustav natjecanja u odgovaraju\u0107em\nsportu, a osobito sporta\u0161i, menad\u017eeri u sportu, kao i osobe koje su to bile u razdoblju\nposljednjih godinu dana,\n\n- \u010dlanovi pravnih osoba koje obavljaju djelatnost organiziranja sportskih kladionica, kao i\nosobe koje su to bile posljednje tri godine,\n\n- \u010dlanovi tijela pravnih osoba koje obavljaju djelatnost organiziranja sportskih kladionica, kao\ni osobe koje su to bile posljednje tri godine,\n\n- koje s menad\u017eerima u sportu i \u010dlanovima pravnih osoba te \u010dlanovima tijela pravnih osoba\nkoje obavljaju djelatnost organiziranja sportskih kladionica djeluju zajedni\u010dki u smislu \u010dlanka\n34. stavka 3. ovoga Zakona.\n(3) U slu\u010daju dvojbe, mi\u0161ljenje o tome jesu li ispunjeni razlozi zbog kojih neka osoba ne mo\u017ee\nbiti \u010dlanom uprave ili nadzornog odbora \u0161.d.d.-a, a osobito o tome bi li zbog svojeg djelovanja\nmogle nep", "osredno utjecati na sustav natjecanja u odgovaraju\u0107em sportu, daje Povjerenstvo.\nPovjerenstvo mo\u017ee mi\u0161ljenje dati na vlastitu inicijativu ili na prijedlog zainteresirane osobe.\n\n\n**Obveza obavje\u0161tavanja Povjerenstva**\n\n\n\u010clanak 39.\n\n\n(1) \u0160.d.d. mora Povjerenstvu i pripadaju\u0107em nacionalnom sportskom savezu redovito, bez\nodga\u0111anja, slati obavijesti o svim va\u017enijim poslovnim doga\u0111ajima, a osobito o:\n\n- ugovorima koje \u0161.d.d. sklapa sa \u010dlanovima uprave i nadzornog odbora \u0161.d.d.-a, osim\nugovora o obavljanju poslova \u010dlanova uprave odnosno nadzornog odbora za \u0161.d.d.,\n\n- ugovorima koje \u0161.d.d. sklapa s dioni\u010darima \u0161.d.d.-a koji dr\u017ee najmanje 5 % dionica \u0161.d.d.-a,\n\n- ugovorima koje \u0161.d.d. sklapa s drugim osobama \u010dije djelovanje mo\u017ee imati utjecaj na\nobavljanje djelatnosti \u0161.d.d.-a.\n(2) Jednom godi\u0161nje \u0161.d.d. mora Povjerenstvu podnositi sljede\u0107e dokumente:\n\n- ra\u010dun dobiti i gubitka,\n\n- izvje\u0161\u0107e o registriranim sporta\u0161ima seniorske mom\u010dadi,\n\n- godi\u0161nje financijsko izvje\u0161\u0107e,\n\n- plan poslovanja u idu\u0107", "oj poslovnoj godini,\n\n- revizorsko izvje\u0161\u0107e.\n(3) Na\u010din i rokove podno\u0161enja akata iz stavka 2. ovoga \u010dlanka pobli\u017ee pravilnikom ure\u0111uje\nministar.\n\n\n**Obveza provo\u0111enja revizije**\n\n\n\u010clanak 40.\n\n\n(1) Profesionalni sportski klubovi iz \u010dlanka 24. stavka 1. ovoga Zakona du\u017eni su u roku od\ndva mjeseca od dana dostave rje\u0161enja o upisu u Registar profesionalnih sportskih klubova\nobaviti reviziju, koja se provodi u skladu s odredbama Zakona o reviziji.\n(2) Zada\u0107a revizora je utvrditi jesu li ostvareni uvjeti za pokretanje ste\u010dajnog postupka\nsukladno posebnim propisima, odnosno uvjeti za obvezno preoblikovanje u sportsko dioni\u010dko\ndru\u0161tvo. U okviru revizije osobito se mora utvrditi popis i procjena vrijednosti imovine, popis\nsvih tra\u017ebina prema profesionalnom sportskom klubu navedenih prema vrstama vjerovnika i\nnjihovoj visini, pregled poslovanja profesionalnoga sportskog kluba u proteklih pet godina, uz\nposebno iskazane prihode i rashode profesionalnoga sportskog kluba u tome razdoblju,\npobli\u017ei o", "pis na \u0161to se oni odnose te godi\u0161nje ra\u010dune dobiti i gubitka profesionalnoga sportskog\nkluba u tome razdoblju, procjenu na razini jedne godine, prava igranja na javnoj sportskoj\ngra\u0111evini za koju profesionalni sportski klub ima koncesiju te prema pravilima struke utvrditi\nvrijednost tra\u017ebina prema profesionalnom sportskom klubu, a pri \u010demu osobito treba voditi\nra\u010duna o:\n\n- vrijednosti imovine i obveze profesionalnoga sportskog kluba,\n\n- sposobnosti profesionalnoga sportskog kluba da podmiruje svoje dospjele obveze,\n\n- okolnosti je li profesionalni sportski klub u proteklom razdoblju uredno podmirivao svoje\ndospjele obveze,\n\n- tome mo\u017ee li i u kojem roku i na koji na\u010din profesionalni sportski klub bez dodatnih\nulaganja uop\u0107e podmiriti svoja dugovanja,\n\n- tome kakvo bi, bez dodatnih ulaganja, bilo o\u010dekivano poslovanje profesionalnoga sportskog\nkluba u budu\u0107nosti, koje se utvr\u0111uje prema razumnim gospodarskim mjerilima.\n(3) Profesionalni sportski klub obvezan je zatra\u017eiti suglasnost Povjer", "enstva na izbor revizora.\n(4) Profesionalni sportski klub je obvezan odmah nakon obavljene revizije, dostaviti\nrevizorsko izvje\u0161\u0107e ministarstvu i Povjerenstvu.\n\n\n**Obveza preoblikovanja sportskog kluba-udruge za natjecanje u sportsko dioni\u010dko**\n**dru\u0161tvo**\n\n\n\u010clanak 41.\n\n\n(1) Sportski klub-udruga za natjecanje mora se preoblikovati u \u0161.d.d. u skladu s odredbama\n\u010dlanka 43. i 44. ovoga Zakona ako su kumulativno ispunjeni sljede\u0107i uvjeti:\n1. da se radi o profesionalnom sportskom klubu u smislu \u010dlanka 24. ovoga Zakona u\nnogometu, ko\u0161arci i rukometu i da je izdano rje\u0161enje o upisu u Registar profesionalnih\nsportskih klubova,\n2. da na temelju revizije iz \u010dlanka 40. ovoga Zakona proizlazi da su se kod sportskog klubaudruge za natjecanje stekli uvjeti za pokretanje ste\u010dajnog postupka prema posebnim\npropisima, a on nije pokrenut, odnosno da se postojanje navedenih uvjeta mo\u017ee utvrditi i na\ntemelju dokumenata koje je sportski klub-udruga za natjecanje obvezan slati Povjerenstvu u\nskladu sa \u010dlanko", "m 24. stavkom 6. ovoga Zakona ili da se na temelju godi\u0161njega financijskog\nizvje\u0161\u0107a i godi\u0161njega revizorskog izvje\u0161\u0107a utvrdi da postoje uvjeti za pokretanje ste\u010dajnog\npostupka, a on ne bude pokrenut ni u roku od 30 dana od dana kada su ti uvjeti ostvareni.\n(2) Ministar, u roku od mjesec dana od dana dostave revizorskog izvje\u0161\u0107a iz \u010dlanka 40. stavka\n4. ovoga Zakona, uz prethodnu suglasnost Povjerenstva, rje\u0161enjem utvr\u0111uje da su ispunjeni\nuvjeti za obvezno preoblikovanje iz stavka 1. ovoga \u010dlanka.\n\n\n(3) Povjerenstvo je du\u017eno suglasnost iz stavka 2. ovoga \u010dlanka dati u roku od 15 dana od dana\nprimitka revizorskog izvje\u0161\u0107a ili druge dokumentacije iz \u010dlanka 24. stavka 6. ovoga Zakona.\n(4) Rje\u0161enje iz stavka 2. ovoga \u010dlanka je kona\u010dno i protiv njega se mo\u017ee pokrenuti upravni\nspor.\n(5) Ministar, na prijedlog Povjerenstva za profesionalne sportske klubove, mo\u017ee donijeti\nodluku kojom se pored sportova iz stavka 1. to\u010dke 1. ovoga \u010dlanka uvodi obveza\npreoblikovanja sportskog kluba-udruge za natje", "canje u sportsko dioni\u010dko dru\u0161tvo i u nekom\ndrugom sportu.\n\n\n\u010clanak 42.\n\n\n(1) Republika Hrvatska mo\u017ee prenijeti svoje tra\u017ebine prema sportskim klubovima-udrugama\nza natjecanje, koje su obvezne preoblikovati se u \u0161.d.d., na jedinicu lokalne samouprave, u\nkojoj je sjedi\u0161te sportskog kluba-udruge za natjecanje, prema posebnom ugovoru o prijenosu\nu kojem \u0107e se utvrditi prava i obveze ugovornih strana.\n(2) Pravne osobe u kojima Republika Hrvatska ima ve\u0107inski udio ili ve\u0107insko pravo glasa\nmogu prenijeti svoje tra\u017ebine prema sportskom klubu-udruzi za natjecanje, koja je obvezna\npreoblikovati se u \u0161.d.d., na jedinicu lokalne samouprave, u kojoj je sjedi\u0161te sportskog klubaudruge za natjecanje, prema posebnom ugovoru o prijenosu u kojem \u0107e se utvrditi prava i\nobveze ugovornih strana.\n\n\n**Postupak provo\u0111enja obveznog preoblikovanja sportskog kluba-udruge za natjecanje u**\n**\u0161.d.d.**\n\n\n\u010clanak 43.\n\n\n(1) Ovla\u0161teno tijelo sportskog kluba-udruge za natjecanje iz \u010dlanka 41. stavka 1. ovoga\nZakona du\u017en", "o je po dostavi rje\u0161enja iz \u010dlanka 41. stavka 2. ovoga Zakona zapo\u010deti postupak\npreoblikovanja.\n(2) Postupak preoblikovanja zapo\u010dinje izradom elaborata koji osobito mora sadr\u017eavati:\n1. izvje\u0161\u0107e ovla\u0161tenog revizora o stanju imovine, pravima i obvezama sportskog kluba-udruge\nza natjecanje,\n2. popis i procjenu vrijednosti imovine te popis svih tra\u017ebina prema sportskom klubu-udruzi\nza natjecanje, navedenih prema vrstama vjerovnika i njihovoj visini,\n3. utvr\u0111enje revizora o vrijednosti tra\u017ebina prema sportskom klubu-udruzi za natjecanje,\n4. utvr\u0111enje revizora o vrijednosti prava kori\u0161tenja sportske gra\u0111evine koje mo\u017ee biti ulog u\ntemeljni kapital \u0161.d.d.-a,\n5. pregled poslovanja sportskog kluba-udruge za natjecanje u proteklih pet godina, uz\nposebno iskazane prihode i rashode sportskog kluba-udruge za natjecanje u tome razdoblju,\npobli\u017ei opis na \u0161to se oni odnose te godi\u0161nje ra\u010dune dobiti i gubitka sportskog kluba-udruge za\nnatjecanje u tome razdoblju,\n6. popis \u010dlanova sportskog kluba-udruge", " za natjecanje,\n7. popis \u010dlanova tijela sportskog kluba-udruge za natjecanje,\n8. opis nadle\u017enosti i me\u0111usobnog odnosa tijela sportskog kluba-udruge za natjecanje,\n9. sportske rezultate sportskog kluba-udruge za natjecanje barem u posljednjih pet\nnatjecateljskih sezona, broj reprezentativaca u svim kategorijama, ugovorne vrijednosti\nsporta\u0161a natjecatelja s kojima sportski klub-udruga za natjecanje ima ugovor, broj mladih\nsporta\u0161a po kategorijama,\n10. potencijalne dioni\u010dare \u0161.d.d.-a, pri \u010demu se posebno iskazuju vjerovnici sportskog klubaudruge za natjecanje, na temelju njihovog o\u010ditovanja na pisani poziv koji im mora uputiti\n\n\nsportski klub-udruga za natjecanje, da iska\u017eu svoj interes za pretvaranjem tra\u017ebina u ulog u\n\u0161.d.d.-u,\n11. procjenu potrebnih dodatnih sredstava za obavljanje djelatnosti \u0161.d.d.-a,\n12. procjenu vrijednosti prava igranja na sportskoj gra\u0111evini koju je utvrdio ovla\u0161teni revizor i\niskaz jedinice lokalne samouprave, u \u010dijem je vlasni\u0161tvu predmetna sportska gra\u0111evina, ", "o\nroku na koji bi sportski klub-udruga za natjecanje imala pravo igranja,\n13. prijedlog iznosa temeljnog kapitala \u0161.d.d.-a,\n14. nacrt statuta \u0161.d.d.-a u koje se preoblikuje sportski klub-udruga za natjecanje, u kojem\nmora biti odredba da \u0107e u roku od dva mjeseca od dana upisa \u0161.d.d.-a u odgovaraju\u0107e registre,\n\u0161.d.d. donijeti odluku o pove\u0107anju temeljnoga kapitala radi pretvaranja tra\u017ebina vjerovnika\nprema \u0161.d.d.-u u uloge,\n15. popis pravnih osoba u kojima je sportski klub-udruga za natjecanje \u010dlan, a osobito\ntrgova\u010dkih dru\u0161tava u kojima je sportski klub-udruga za natjecanje \u010dlan uz precizno\nnavo\u0111enje visine udjela i prava koja udruga ima u tim trgova\u010dkim dru\u0161tvima, te popis pravnih\nosoba preko kojih je sportski klub-udruga za natjecanje obavljala sportske djelatnosti,\n16. opis tijeka poslovanja pravnih osoba iz to\u010dke 15. ovoga stavka,\n17. obrazlo\u017eenje razloga zbog kojih je sportski klub-udruga za natjecanje svoju djelatnost,\nosim sudjelovanja u sportskim natjecanjima, obavljala preko p", "ravnih osoba iz to\u010dke 15. ovoga\nstavka.\n(3) Poziv iz stavka 2. to\u010dke 10. ovoga \u010dlanka sportski klub-udruga za natjecanje mora uputiti\nsvakom vjerovniku osobno. U pozivu se mora navesti da je sportski klub-udruga za natjecanje\nobvezna preoblikovati se u \u0161.d.d., kao i kolika je vrijednost tra\u017ebina vjerovnika kojemu se\npoziv upu\u0107uje, a utvr\u0111ena u postupku revizije te ga pozvati da se pisanim putem o\u010dituje ima li\ninteresa za to da svoju tra\u017ebinu pretvori u ulog u \u0161.d.d.-u kroz postupak pove\u0107anja temeljnoga\nkapitala nakon okon\u010danog postupka obveznog preoblikovanja odnosno kroz postupak\npretvaranja tra\u017ebine u ulog u \u0161.d.d.-u u petom krugu, sukladno \u010dlanku 44. stavku 3. to\u010dki 5.\novoga Zakona.\n(4) Vjerovnik koji ne \u017eeli pretvoriti svoju tra\u017ebinu u ulog u \u0161.d.d.-u ostaje vjerovnik \u0161.d.d.-a.\n(5) Odluku o pove\u0107anju temeljnoga kapitala pretvaranjem tra\u017ebina u uloge iz stavka 2. to\u010dke\n10. ovoga \u010dlanka donosi uprava \u0161.d.d.-a i zamjenjuje odluku glavne skup\u0161tine. Pravo na\npretvaranje tra\u017ebina za ulog", " imaju svi vjerovnici \u0161.d.d.-a, pa i oni koji na poziv iz stavka 3.\novoga \u010dlanka nisu iskazali takav interes. Temeljni kapital pove\u0107ava se za iznos zbroja na\ntemelju \u010dlanka 40. stavka 2. ovoga Zakona utvr\u0111enih vrijednosti tra\u017ebina svih vjerovnika. Na\nprovo\u0111enje pove\u0107anja temeljnoga kapitala na odgovaraju\u0107i se na\u010din primjenjuju odredbe\nop\u0107ih propisa o uvjetnom pove\u0107anju temeljnoga kapitala.\n(6) Elaborat iz stavka 2. ovoga \u010dlanka, u roku od petnaest dana od dana dostave rje\u0161enja iz\n\u010dlanka 41. stavka 2. ovoga Zakona, sportski klub-udruga za natjecanje mora dostaviti\nnacionalnom sportskom savezu i Povjerenstvu. Nacionalni sportski savez se o tom elaboratu\nmora o\u010ditovati u roku od petnaest dana od dana dostave elaborata te je svoje o\u010ditovanje du\u017ean\ndostaviti sportskom klubu-udruzi za natjecanje i Povjerenstvu.\n(7) Sportski klub-udruga za natjecanje mo\u017ee u roku od petnaest dana od dana dostave\no\u010ditovanja iz stavka 6. ovoga \u010dlanka dostaviti Povjerenstvu primjedbe na o\u010ditovanje\nnacionalnoga sp", "ortskog saveza.\n(8) Povjerenstvo je du\u017eno, u roku od mjesec dana od dana isteka roka iz stavka 7. ovoga\n\u010dlanka, dati suglasnost na elaborat te utvrditi po\u010detni iznos temeljnog kapitala ili mo\u017ee\nelaborat poslati sportskom klubu-udruzi za natjecanje na doradu. Povjerenstvo mo\u017ee, prije\ndavanja suglasnosti, zatra\u017eiti mi\u0161ljenje nezavisnih stru\u010dnjaka i organizacija.\n(9) Po\u010detni iznos temeljnoga kapitala utvr\u0111uje se tako da on predstavlja najmanje iznos od 25\n% prosje\u010dnih godi\u0161njih rashoda sportskog kluba-udruge za natjecanje u proteklih pet godina.\nPri izra\u010dunavanju prosje\u010dnoga godi\u0161njeg rashoda ne ra\u010duna se ona godina u kojoj je rashod\n\n\nbio najmanji u tih pet godina kao ni ona godina u kojoj je rashod bio najve\u0107i u tih pet godina.\nNa obrazlo\u017eeni prijedlog sportskog kluba-udruge za natjecanje koja se preoblikuje,\nPovjerenstvo mo\u017ee utvrditi temeljni kapital i ve\u0107i od iznosa utvr\u0111enog u prvoj re\u010denici ovoga\nstavka.\n\n\n\u010clanak 44.\n\n\n(1) Nakon \u0161to dade suglasnost na elaborat i utvrdi temeljni kap", "ital \u0161.d.d.-a, Povjerenstvo o\ntome obavje\u0161tava sportski klub-udrugu za natjecanje i nacionalni sportski savez.\n(2) U roku od petnaest dana od dana dostave obavijesti iz stavka 1. ovoga \u010dlanka sportski\nklub-udruga za natjecanje upu\u0107uje poziv na upis i uplatu dionica, na \u0161to se, ako ovim\nZakonom nije druga\u010dije odre\u0111eno, na odgovaraju\u0107i na\u010din primjenjuju odredbe o sukcesivnom\nosnivanju dioni\u010dkog dru\u0161tva.\n(3) Sportski klub-udruga za natjecanje upu\u0107uje poziv na upis i uplatu dionica u \u010detiri kruga:\n1. u prvom krugu poziv se upu\u0107uje jedinici lokalne samouprave u kojoj je sjedi\u0161te sportskog\nkluba-udruge za natjecanje,\n2. ako se u prvom krugu ne upi\u0161u i uplate sve dionice u roku koji ne mo\u017ee biti kra\u0107i od osam\ndana niti dulji od petnaest dana, preostali neupisani dio dionica mogu uplatiti \u010dlanovi\nsportskog kluba-udruge za natjecanje na koje otpada razmjerno jednak dio temeljnoga\nkapitala,\n3. ako se i nakon drugog kruga ne upi\u0161u i ne uplate sve dionice u roku koji ne mo\u017ee biti kra\u0107i\nod osam dan", "a niti dulji od petnaest dana, preostali neupisani dio dionica mogu uplatiti \u010dlanovi\nsportskog kluba-udruge za natjecanje, koji su upisali i uplatili dionice u drugom krugu\nrazmjerno svojim uplatama u drugom krugu,\n4. za preostali neupisani dio dionica upu\u0107uje se poziv javnosti na upis i uplatu dionica, a u\ntom krugu, koji ne mo\u017ee biti kra\u0107i od petnaest dana niti dulji od mjesec dana, mogu\nsudjelovati i \u010dlanovi sportskog kluba-udruge za natjecanje koji su ve\u0107 upisali i uplatili dionice\nu prethodna dva kruga, kao i oni koji to nisu u\u010dinili,\n5. ako i nakon \u010detvrtog kruga nisu upisane i upla\u0107ene sve dionice, Povjerenstvo iznimno\nmo\u017ee, vode\u0107i ra\u010duna o interesima sporta, dopustiti upu\u0107ivanje poziva za upis i uplatu dionica\nu petom krugu, koji ne mo\u017ee biti kra\u0107i od petnaest dana niti dulji od mjesec dana, svim\nvjerovnicima sportskog kluba-udruge za natjecanje.\n(4) Ako i nakon \u010detvrtog, odnosno iznimno dopu\u0161tenog petog kruga nisu upla\u0107ene i upisane\nsve dionice smatra se da preoblikovanje spor", "tskog kluba-udruge za natjecanje nije uspjelo.\n(5) Dionice se u prvom krugu, u postupku iz stavka 3. ovoga \u010dlanka, mogu uplatiti u novcu i\npravu kori\u0161tenja sportske gra\u0111evine. Dio koji se upla\u0107uje u novcu ne mo\u017ee biti manji od 1.000\n000,00 kuna. Preostale dionice u drugom, tre\u0107em i \u010detvrtom krugu mogu se uplatiti samo u\nnovcu.\n(6) Dionice se u petom krugu mogu uplatiti i zamjenom tra\u017ebina vjerovnika za ulog u \u0161.d.d.-u,\na vrijednost tra\u017ebine kao uloga procjenjuje se i utvr\u0111uje u skladu s \u010dlankom 40. stavkom 2.\novoga Zakona.\n(7) Nadle\u017eno tijelo sportskog kluba-udruge za natjecanje du\u017eno je nakon okon\u010danog postupka\nupisa i uplate dionica iz stavka 3. ovoga \u010dlanka donijeti odluku o prestanku udruge sukladno\nZakonu o udrugama. U tom slu\u010daju ne primjenjuju se odredbe o obvezi pokretanja ste\u010dajnog\nodnosno likvidacijskog postupka sukladno posebnom propisu.\n(8) \u0160.d.d je pravni sljednik sportskog kluba-udruge za natjecanje koja se preoblikovala.\n\n\n**Posljedice neprovo\u0111enja obveznog preoblikovanj", "a**\n\n\n\u010clanak 45.\n\n\nAko sportski klub-udruga za natjecanje ne provede postupak preoblikovanja u \u0161.d.d., iako se\nutvrdilo da to prema odredbama ovoga Zakona mora u\u010diniti ili ako preoblikovanje nije\nuspjelo, ministarstvo na prijedlog Povjerenstva, po slu\u017ebenoj du\u017enosti, podnosi zahtjev za\npokretanje ste\u010dajnog postupka, a sportski klub-udruga za natjecanje trpi posljedice sukladno\npravilima nacionalnoga sportskog saveza.\n\n\n1. **OBLICI UDRU\u017dIVANJA**\n\n\n**Sportski savez**\n\n\n\u010clanak 46. (NN 94/13, 85/15)\n\n\n(1) Sportski savez je udruga u koju se udru\u017euju najmanje tri pravne osobe koje obavljaju\nsportske djelatnosti u istom sportu, a koji radi ostvarivanja zajedni\u010dkih interesa u pojedinom\nsportu osobito: uskla\u0111uje aktivnosti svojih \u010dlanica, organizira i provodi natjecanja, ure\u0111uje\nsustav natjecanja, pitanja koja se odnose na registraciju sporta\u0161a i njihov status te stegovnu\nodgovornost sporta\u0161a, promi\u010de stru\u010dni rad u sportu i skrbi se o kategoriziranim sporta\u0161ima.\n(2) Na nacionalnoj razini i na r", "azini jedinica lokalne i regionalne (podru\u010dne) samouprave\nmo\u017ee se osnovati samo jedan sportski savez za jedan sport.\n(3) U slu\u010daju dvojbe, mi\u0161ljenje \u0161to se smatra istim sportom u smislu ovoga Zakona, daje\nHrvatski olimpijski odbor.\n(4) \u010clanovi \u017eupanijskoga sportskog saveza su pored sportskih saveza osnovanih za podru\u010dje\njedinica lokalne samouprave i pravne osobe koje obavljaju sportsku djelatnost u podru\u010dju za\nkoje se osniva \u017eupanijski sportski savez, a sjedi\u0161te im je na podru\u010dju \u017eupanije.\n(5) U skup\u0161tini i izvr\u0161nom tijelu sportskog saveza ne mogu biti i imati ovlasti u zastupanju:\n\n\n- \u010dlanovi pravnih osoba koje obavljaju djelatnost organiziranja sportskih kladionica, kao i\nosobe koje su to bile posljednje tri godine,\n\n\n- \u010dlanovi tijela pravnih osoba koje obavljaju djelatnost organiziranja sportskih kladionica, kao\ni osobe koje su to bile posljednje tri godine,\n\n\n- menad\u017eeri u sportu i osobe iz \u010dlanka 12. stavka 2. ovoga Zakona, kao i osobe koje su to bile\nposljednjih godinu dana,\n\n\n- ", "osobe koje ne mogu biti \u010dlanovi uprave, odnosno nadzornog odbora dioni\u010dkog dru\u0161tva\nprema odredbama Zakona o trgova\u010dkim dru\u0161tvima i zakona kojim se ure\u0111uje sprje\u010davanje\nsukoba interesa u obna\u0161anju javnih du\u017enosti,\n\n\n- osobe koje su u posljednje tri godine pravomo\u0107no ka\u017enjene za kaznena djela ili prekr\u0161aje u\nsportu i u vezi sa sportom,\n\n\n- osobe koje s menad\u017eerima u sportu i \u010dlanovima pravnih osoba te \u010dlanovima tijela pravnih\nosoba koje obavljaju djelatnost organiziranja sportskih kladionica djeluju zajedni\u010dki u smislu\n\u010dlanka 34. stavka 3. ovoga Zakona,\n\n\n- osobe koje su ovla\u0161tene za zastupanje u pravnoj osobi koja sukladno \u010dlanku 12. stavku 2.\novoga Zakona ima sklopljene ugovore o ulaganju u fizi\u010dke osobe u sustavu sporta.\n\n\n(6) Skup\u0161tina je najvi\u0161e tijelo \u017eupanijskoga sportskog saveza, odnosno Sportskog saveza\nGrada Zagreba, u kojoj svaki \u010dlan ima pravo na najmanje jedna glas, na na\u010din utvr\u0111en\nstatutom.\n\n\n(7) Iznimno od stavka 6. ovoga \u010dlanka, skup\u0161tinu \u017eupanijskoga sportskog saveza, o", "dnosno\nSportskoga saveza Grada Zagreba osnovanog u sportu u kojem najmanje polovina sportskih\nklubova koji sudjeluju u najvi\u0161em stupnju nacionalnoga sportskog natjecanja imaju\nprofesionalni status u smislu \u010dlanka 24. ovoga Zakona, \u010dine:\n\n\n- predstavnici sportskih klubova koji sudjeluju u nacionalnim sportskim natjecanjima na\nna\u010din da sportski klub koji sudjeluje u najni\u017eem rangu nacionalnoga sportskog natjecanja ima\njedan glas, a svaki sportski klub koji sudjeluje u neposredno vi\u0161em rangu nacionalnoga\nsportskog natjecanja ima pravo na dvostruko vi\u0161e glasova od sportskoga kluba koji sudjeluje u\nneposredno ni\u017eem rangu nacionalnoga sportskog natjecanja tog sporta i\n\n\n- predstavnik udru\u017eenja sporta\u0161a i trenera na na\u010din ure\u0111en statutom \u017eupanijskoga sportskog\nsaveza, odnosno Sportskog saveza Grada Zagreba.\n\n\n**Nacionalni sportski savez**\n\n\n\u010clanak 47. (NN 96/13, 85/15)\n\n\n(1) Nacionalni sportski savez osniva se ako na podru\u010dju Republike Hrvatske djeluju najmanje\ntri sportska kluba, odnosno naj", "manje dva sportska saveza osnovana u istom sportu.\n(2) \u010clanovi nacionalnoga sportskog saveza su sportski savezi \u017eupanija, Grada Zagreba i\ngradova te sportski klubovi istoga sporta u Republici Hrvatskoj.\n(3) \u010clanovi nacionalnih sportskih saveza mogu biti udruge stru\u010dnih djelatnika u istome sportu\n(suci, treneri, zdravstveni radnici) te udruge u koje se udru\u017euju sporta\u0161i istoga sporta.\n(4) Nacionalni sportski savez ure\u0111uje sustav natjecanja u sportu za koji je osnovan i druga\npitanja za \u010dije je ure\u0111ivanje ovla\u0161ten prema odredbama ovoga Zakona, te donosi pojedina\u010dne\nakte kada je za to ovla\u0161ten.\n(5) Nacionalni sportski savez poti\u010de i promi\u010de sport u skladu s Nacionalnim programom\nsporta, organizira nacionalna sportska prvenstva, skrbi o nacionalnoj sportskoj ekipi te\npredstavlja sport za koji je osnovan u odgovaraju\u0107em me\u0111unarodnom sportskom udru\u017eenju.\n(6) Nacionalni sportski savez op\u0107im aktima pored pitanja iz stavka 4. ovoga \u010dlanka ure\u0111uje i\nuvjete koje moraju ispunjavati sportski klubov", "i da bi stekli profesionalni status, pitanja koja\nse odnose na posljedice koje proizlaze iz nepo\u0161tivanja obveze iz \u010dlanka 24. stavka 7. i \u010dlanka\n45. ovoga Zakona, registraciju sporta\u0161a, njihova prava i obveze, pravo nastupa stranih\nsporta\u0161a za hrvatske sportske klubove, stegovne odgovornosti sporta\u0161a te prava i obveze\nsportskih sudaca i zdravstvenih djelatnika ako ova pitanja ne ure\u0111uju strukovne udruge ovih\nosoba i druga pitanja iz podru\u010dja svog djelovanja.\n\n\n(7) Skup\u0161tina je najvi\u0161e tijelo nacionalnoga sportskog saveza u kojem svaki \u010dlan ima pravo na\nnajmanje jedan glas, na na\u010din utvr\u0111en statutom.\n\n\n(8) Iznimno, skup\u0161tinu nacionalnoga sportskog saveza osnovanog u sportu u kojem najmanje\npolovina sportskih klubova koji sudjeluju u najvi\u0161em stupnju nacionalnoga sportskog\nnatjecanja imaju profesionalni status u smislu \u010dlanka 24. ovoga Zakona, \u010dine:\n\n\n- predstavnik pojedinoga \u017eupanijskoga sportskog saveza odnosno Sportskoga saveza Grada\nZagreba s jednim glasom,\n\n\n- predstavnik pojedinoga", " sportskoga kluba koji sudjeluje u najvi\u0161em stupnju nacionalnoga\nsportskog natjecanja s dva glasa,\n\n\n- predstavnici sportskih klubova koji sudjeluju u ni\u017eim stupnjevima natjecanja od najvi\u0161ega\nstupnja nacionalnoga sportskog natjecanja, na na\u010din utvr\u0111en statutom i\n\n\n- predstavnik udru\u017eenja sporta\u0161a i trenera koji sudjeluju u najvi\u0161em stupnju nacionalnoga\nsportskog natjecanja, na na\u010din utvr\u0111en statutom.\n(9) U skup\u0161tini i izvr\u0161nom tijelu nacionalnog sportskog saveza ne mogu biti i imati ovlasti u\nzastupanju osobe iz \u010dlanka 46. stavka 5. ovoga Zakona.\n\n\n**Sportske zajednice**\n\n\n\u010clanak 48.\n\n\n(1) Radi ostvarivanja zajedni\u010dkih interesa u sportu, na podru\u010dju jedinica lokalne i podru\u010dne\n(regionalne) samouprave i Grada Zagreba osnivaju se sportske zajednice.\n(2) \u010clanovi sportskih zajednica u \u017eupanijama, Gradu Zagrebu, gradovima i op\u0107inama su\npravne osobe iz sustava sporta. \u010clanovi sportskih zajednica mogu biti i druge pravne osobe\n\u010dija je djelatnost zna\u010dajna za sport i u vezi sa sportom.\n(3) Spo", "rtske zajednice u svom djelokrugu uskla\u0111uju aktivnosti svojih \u010dlanova, poti\u010du i\npromi\u010du sport u skladu s Nacionalnim programom sporta, osobito sport djece, mlade\u017ei i\nstudenata i osoba s invaliditetom, objedinjuju i uskla\u0111uju programe sporta te predla\u017eu\nprogram javnih potreba u sportu i sudjeluju u njegovu ostvarivanju, skrbe o kategoriziranim\nsporta\u0161ima i svojim aktima ure\u0111uju opseg i na\u010din ostvarivanja njihovih prava te sudjeluju u\nstvaranju uvjeta za njihovu pripremu za olimpijske igre, svjetska i europska prvenstva te\ndruga velika me\u0111unarodna natjecanja, sura\u0111uju u ostvarivanju programa Hrvatskoga\nolimpijskog odbora, odnosno Hrvatskoga paraolimpijskog odbora i Hrvatskoga sportskog\nsaveza gluhih, promi\u010du stru\u010dni rad u sportu i sudjeluju u skrbi o javnim sportskim\ngra\u0111evinama.\n\n\n(4) Na razini jedinica lokalne i podru\u010dne (regionalne) samouprave i Grada Zagreba mo\u017ee se\nosnovati samo jedna sportska zajednica\n\n\n**Hrvatski olimpijski odbor**\n\n\n\u010clanak 49.\n\n\n(1) Hrvatski olimpijski odbor je ", "najvi\u0161a nevladina nacionalna sportska udruga u koju se\nudru\u017euju nacionalni sportski savezi, sportske zajednice u \u017eupanijama i Gradu Zagrebu te\ndruge udruge \u010dija je djelatnost od zna\u010daja za promicanje sporta, sukladno pravilima\nHrvatskoga olimpijskog odbora.\n(2) Hrvatski olimpijski odbor stvara uvjete za nesmetan razvoj sporta i olimpijskog pokreta u\nRepublici Hrvatskoj.\n(3) Hrvatski olimpijski odbor je u svom djelovanju samostalan.\n\n\n\u010clanak 50.\n\n\n(1) Hrvatski olimpijski odbor ustrojava se i prema na\u010delima olimpijskog pokreta, Olimpijske\npovelje i potrebama hrvatskog sporta.\n(2) Hrvatski olimpijski odbor svojim pravilima odre\u0111uje ustrojstvo i na\u010din rada, \u010dlanstvo i\nna\u010din ostvarivanja prava i obveza \u010dlanova, na\u010din uporabe i za\u0161tite simbola i obilje\u017eja\nMe\u0111unarodnoga olimpijskog odbora i Hrvatskoga olimpijskog odbora te druga pitanja u svezi\ns djelokrugom i zada\u0107ama Hrvatskoga olimpijskog odbora iz \u010dlanka 51. ovoga Zakona.\n\n\n\u010clanak 51.\n\n\nZada\u0107e Hrvatskoga olimpijskog odbora jesu:\n\n- poti\u010de", " i promi\u010de sport u Republici Hrvatskoj,\n\n- sudjeluje u predlaganju i ostvarivanju mjera za unapre\u0111enje i razvoj sporta\n\n- sudjeluje u predlaganju i provo\u0111enju programa javnih potreba sporta u Republici Hrvatskoj,\n\n- skrbi i sudjeluje u organiziranju olimpijskih igara i drugih va\u017enih me\u0111unarodnih sportskih\nnatjecanja,\n\n- utvr\u0111uje nomenklaturu sportova,\n\n- uskla\u0111uje aktivnosti nacionalnih sportskih saveza, sportskih zajednica u \u017eupanijama i Gradu\nZagrebu u ostvarivanju ukupnog programa sporta,\n\n- provodi i skrbi o primjeni me\u0111unarodnih sportskih pravila, te donosi akte u svezi s\nnjihovom primjenom,\n\n- djeluje na promicanju stru\u010dnog rada u sportu i skrbi o osposobljavanju i usavr\u0161avanju\nstru\u010dnih djelatnika putem Hrvatske olimpijske akademije,\n\n- skrbi o promicanju vrhunskih sportskih dostignu\u0107a hrvatskih sporta\u0161a i njihovom\nsudjelovanju u nacionalnim sportskim ekipama na olimpijskim igrama, svjetskim i europskim\nprvenstvima te drugim velikim me\u0111unarodnim sportskim priredbama,\n\n- promi\u010de p", "ovezivanje Republike Hrvatske putem sporta s drugim dr\u017eavama radi ve\u0107eg\nzbli\u017eavanja s drugim narodima, zbli\u017eavanja sporta\u0161a i drugih sudionika na sportskim\npriredbama,\n\n- skrbi o \u0161irenju olimpijskih na\u010dela, eti\u010dkih i moralnih normi u sportu,\n\n- skrbi o za\u0161titi simbola i obilje\u017eja Me\u0111unarodnoga olimpijskog odbora i Hrvatskoga\nolimpijskog odbora,\n\n- predstavlja hrvatski sport pred Me\u0111unarodnim olimpijskim odborom i odgovaraju\u0107im\nme\u0111unarodnim sportskim organizacijama i udru\u017eenjima,\n\n- daje suglasnost na statute svojih \u010dlanica koji moraju biti suglasni sa statutom Hrvatskoga\nolimpijskog odbora,\n\n- obavlja i druge zada\u0107e koje su utvr\u0111ene ovim Zakonom, drugim propisima, svojim Statutom\ni pravilima,\n\n- sudjeluje u organiziranju i poti\u010de znanstvene i razvojne projekte u sportu,\n\n- sudjeluje u predlaganju i unapre\u0111enju zdravstvene skrbi u sportu.\n\n\n\u010clanak 52.\n\n\n(1) Pri Hrvatskom olimpijskom odboru djeluju Vije\u0107e sportske arbitra\u017ee i Sportsko arbitra\u017eno\nsudi\u0161te kao samostalna i nezavisna tijela ", "za sportsku arbitra\u017eu i za rje\u0161avanje sporova u vezi\nsa sportom.\n(2) Vije\u0107e sportske arbitra\u017ee odlu\u010duje o zahtjevu za izvanrednim preispitivanjem odluka\nsportskih saveza, sportskih zajednica, sportskih klubova i drugih sportskih udruga protiv kojih\nsu iscrpljena ili ne postoje druga sredstva pravne za\u0161tite, a rije\u010d je o sportu ili pitanju va\u017enom\nza izvr\u0161avanje zada\u0107a Hrvatskoga olimpijskog odbora koje su utvr\u0111ene ovim Zakonom.\n(3) Sportsko arbitra\u017eno sudi\u0161te odlu\u010duje o zahtjevu stranaka koje su ugovorile nadle\u017enost tog\n\n\nsudi\u0161ta u sporovima nastalim u vezi s obavljanjem sportske djelatnosti, a o pravima kojima\nmogu slobodno raspolagati ako zakonom nije odre\u0111eno da za odlu\u010divanje o odre\u0111enoj vrsti\nsporova postoji isklju\u010diva nadle\u017enost redovnog suda.\n(4) Vije\u0107e sportske arbitra\u017ee obavlja op\u0107i nadzor nad radom Sportskoga arbitra\u017enog sudi\u0161ta i\ndaje pravna mi\u0161ljenja na zahtjev Hrvatskoga olimpijskog odbora ili na prijedlog nacionalnih\nsportskih saveza, sportskih klubova i sportskih udruga.\n", "(5) Aktima Hrvatskoga olimpijskog odbora pobli\u017ee se ure\u0111uje nadle\u017enost, sastav i ustroj te\npravila o postupku pred Vije\u0107em sportske arbitra\u017ee i Sportskim arbitra\u017enim sudi\u0161tem.\n\n\nSportske udruge osoba s invaliditetom i njihova udru\u017eenja\n\n\n\u010clanak 53.\n\n\n(1) Radi provo\u0111enja sportskih natjecanja i sportsko-rekreativnih aktivnosti osoba s\ninvaliditetom, osobe s invaliditetom mogu osnivati svoje sportske udruge i sportska dru\u0161tva\nosoba s invaliditetom.\n(2) Sportske udruge i sportska dru\u0161tva osoba s invaliditetom mogu se osnivati po sportovima i\npo vrstama invaliditeta koje utvr\u0111uje Hrvatski paraolimpijski odbor i Hrvatski sportski savez\ngluhih.\n(3) Sportske udruge i sportska dru\u0161tva iz stavka 2. ovoga \u010dlanka udru\u017euju se u sportske saveze\nosoba s invaliditetom na razini gradova, \u017eupanija i Grada Zagreba te u nacionalne sportske\nsaveze osoba s invaliditetom.\n(4) Sportski savezi osoba s invaliditetom osobito uskla\u0111uju aktivnosti svojih \u010dlanica,\norganiziraju i provode natjecanja osoba s invalidit", "etom, ure\u0111uju pitanja koja se odnose na\nregistraciju sporta\u0161a osoba s invaliditetom, status sporta\u0161a i drugih sportskih djelatnika te\nstegovnu odgovornost sporta\u0161a i sportskih djelatnika, promi\u010du stru\u010dni rad u sportu i skrbe se o\nkategoriziranim sporta\u0161ima s invaliditetom.\n\n\n**Hrvatski paraolimpijski odbor,**\n**Hrvatski sportski savez gluhih**\n\n\n\u010clanak 54.\n\n\n(1) Sportski savezi osoba s invaliditetom iz \u010dlanka 53. ovoga Zakona udru\u017euju se u Hrvatski\nparaolimpijski odbor, odnosno Hrvatski sportski savez gluhih.\n(2) Ustanove i druge pravne osobe za provo\u0111enje specifi\u010dnih sportsko-rekreativnih aktivnosti\nosoba s invaliditetom udru\u017euju se u Specijalnu olimpijadu Hrvatske sa statusom nacionalnoga\nsportskog saveza.\n(3) Hrvatski paraolimpijski odbor, odnosno Hrvatski sportski savez gluhih op\u0107im aktom\nutvr\u0111uju kategorizaciju sporta\u0161a s invaliditetom, sustav, uvjete i organizaciju sportskih\nnatjecanja osoba s invaliditetom u skladu s pravilima sporta i normama me\u0111unarodnih\nsportskih udru\u017eenja os", "oba s invaliditetom, sudjeluju u me\u0111unarodnim sportskim pokretima\nosoba s invaliditetom i udru\u017euju se u odgovaraju\u0107a me\u0111unarodna sportska udru\u017eenja osoba s\ninvaliditetom, skrbe o pripremama i sudjelovanju na svjetskim, europskim i sli\u010dnim\nprvenstvima i igrama osoba s invaliditetom te sudjeluju u njihovu organiziranju. Hrvatski\nparaolimpijski odbor skrbi o nastupu hrvatskih sporta\u0161a na paraolimpijskim igrama te\nsudjeluje u njihovu organiziranju. Hrvatski sportski savez gluhih skrbi o nastupu hrvatskih\nsporta\u0161a na olimpijskim igrama gluhih te sudjeluje u njihovu organiziranju.\n\n\n(4) Kategorizirani sporta\u0161 s invaliditetom, odnosno kategorizirani gluhi sporta\u0161 ima prava iz\n\u010dlanka 7. ovoga Zakona.\n\n\n**Udru\u017eenja \u0161kolskih sportskih dru\u0161tava i Hrvatski \u0161kolski sportski savez**\n\n\n\u010clanak 55.\n\n\n(1) Radi uskla\u0111ivanja aktivnosti \u0161kolskih sportskih dru\u0161tava i provo\u0111enja sportskih natjecanja,\n\u0161kolska sportska dru\u0161tva udru\u017euju se u \u0161kolske op\u0107inske, gradske i \u017eupanijske saveze i \u0161kolski\nsportski savez", " Grada Zagreba.\n(2) U jedinicama lokalne i podru\u010dne (regionalne) samouprave i Gradu Zagrebu mo\u017ee se\nosnovati samo jedan \u0161kolski sportski savez.\n(3) Hrvatski \u0161kolski sportski savez je nacionalni \u0161kolski sportski savez u koji se udru\u017euju\n\u017eupanijski \u0161kolski sportski savezi i \u0161kolski sportski savez Grada Zagreba, a radi uskla\u0111ivanja\naktivnosti svojih \u010dlanica i organiziranja natjecanja \u0161kolskih sportskih dru\u0161tava.\n(4) Sredstva za rad i aktivnosti \u0161kolskih saveza osiguravaju se u dr\u017eavnom prora\u010dunu i\nprora\u010dunima jedinica lokalne i podru\u010dne (regionalne) samouprave te Grada Zagreba, a\nHrvatskoga \u0161kolskoga sportskog saveza u dr\u017eavnom prora\u010dunu.\n(5) Ministar pravilnikom propisuje na\u010din osnivanja, zada\u0107e, djelokrug i na\u010din rada \u0161kolskih\nsportskih saveza.\n\n\n**Studentske sportske udruge i Hrvatski akademski sportski savez**\n\n\n\u010clanak 56.\n\n\n(1) Radi obavljanja sportske djelatnosti sukladno ovom Zakonu na visokim u\u010dili\u0161tima\nosnivaju se studentske sportske udruge.\n(2) Programi studentskih sportskih udr", "uga financiraju se iz sredstava dr\u017eavnog prora\u010duna\npreko ministarstva, prora\u010duna visokih u\u010dili\u0161ta, studentskih zborova, sveu\u010dili\u0161nih studentskih\nsportskih saveza i Hrvatskoga akademskog sportskog saveza te iz sredstava prora\u010duna\njedinica lokalne i podru\u010dne (regionalne) samouprave.\n(3) Studentske sportske udruge za obavljanje svojih aktivnosti koriste prostor visokih u\u010dili\u0161ta i\nimaju prioritet u njihovom kori\u0161tenju u odnosu na vanjske korisnike.\n\n\n\u010clanak 57.\n\n\n(1) Studentske sportske udruge koje djeluju pri jednom visokom u\u010dili\u0161tu udru\u017euju se u\nstudentski sportski savez koji uspostavlja i vodi sustav sportskih natjecanja u sklopu visokih\nu\u010dili\u0161ta.\n(2) Studentski sportski savezi visokih u\u010dili\u0161ta s podru\u010dja Republike Hrvatske, radi\nuskla\u0111ivanja aktivnosti svojih \u010dlanica, organizacije natjecanja i skrbi o statusu studenata\nsporta\u0161a udru\u017euju se u Hrvatski akademski sportski savez sa statusom nacionalnoga\nsportskoga saveza.\n(3) Programi studentskih sportskih saveza financiraju se iz sredstav", "a dr\u017eavnog prora\u010duna\npreko ministarstva, prora\u010duna visokih u\u010dili\u0161ta, studentskih zborova visokih u\u010dili\u0161ta,\nHrvatskoga akademskog sportskog saveza i sredstava prora\u010duna jedinica lokalne i podru\u010dne\n(regionalne) samouprave.\n(4) Programi, poslovi i djelatnosti koje se odnose na zada\u0107e Hrvatskoga akademskog\nsportskog saveza financiraju se iz sredstava dr\u017eavnog prora\u010duna preko ministarstva i sredstava\nkrovne studentske organizacije sukladno posebnom propisu.\n\n\n(5) Hrvatski akademski sportski savez op\u0107im aktom utvr\u0111uje sustav, uvjete i organizaciju\nsportskih natjecanja studenata u skladu s pravilima sporta i normama me\u0111unarodnih\nstudentskih sportskih udru\u017eenja, sudjeluje u me\u0111unarodnim studentskim sportskim pokretima\ni udru\u017euje se u odgovaraju\u0107a me\u0111unarodna studentska sportska udru\u017eenja, skrbi o pripremama\ni sudjelovanju na univerzijadama, studentskim svjetskim, europskim i sli\u010dnim prvenstvima i\nigrama te sudjeluje u njihovu organiziranju. Hrvatski akademski sportski savez uskla\u0111uje\naktivnost", "i svojih \u010dlanica, organizira nacionalna studentska natjecanja, skrbi o statusu\nstudenata sporta\u0161a te ure\u0111uje druga pitanja iz podru\u010dja svoga djelovanja.\n\n\n**Sportske udruge u sportskoj rekreaciji**\n\n\n\u010clanak 58.\n\n\n(1) Radi zadovoljavanja potreba za o\u010duvanjem, odr\u017eavanjem, pobolj\u0161anjem i unapre\u0111enjem\npsihofizi\u010dkih sposobnosti i zdravlja te oboga\u0107ivanjem slobodnog vremena tjelesnim\nvje\u017ebanjem i sportskim aktivnostima, gra\u0111ani mogu osnivati sportske udruge kao dru\u0161tva\nsportske rekreacije.\n(2) Osniva\u010d udruge iz stavka 1. ovoga \u010dlanka mo\u017ee biti i jedna pravna osoba.\n(3) Savezi za sportsku rekreaciju osnivaju se u op\u0107inama, gradovima i \u017eupanijama, ako se\nudru\u017ee najmanje tri dru\u0161tva ili udruge sportske rekreacije iz op\u0107ina ili gradova.\n(4) Hrvatski savez sportske rekreacije osniva se kao nacionalni sportski savez u koji se\nudru\u017euju savezi sportske rekreacije \u017eupanija, Grada Zagreba te gradski i op\u0107inski savezi.\n(5) \u010clanovi dru\u0161tava i saveza sportske rekreacije mogu biti i druge pravne i fizi\u010dk", "e osobe koje\nse bave sportskom rekreacijom ili je njihova djelatnost vezana uz sportsku rekreaciju.\n\n\n1. **STRU\u010cNI POSLOVI U SPORTU**\n\n\n\u010clanak 59.\n\n\nStru\u010dni poslovi u sportu, u smislu ovoga Zakona, jesu:\n\n- programiranje i provo\u0111enje sportske pripreme,\n\n- programiranje i provo\u0111enje sportske poduke djece i mlade\u017ei u sportskim \u0161kolama,\n\n- programiranje i provo\u0111enje sportske rekreacije,\n\n- programiranje i provo\u0111enje izvannastavnih \u0161kolskih sportskih aktivnosti,\n\n- podu\u010davanje osoba osnovnoj tehnici pojedinog sporta.\n\n\n\u010clanak 60.\n\n\n(1) Stru\u010dne poslove u sportu iz \u010dlanka 59. podstavka 1. i 2. ovoga Zakona mogu obavljati\nosobe koje imaju odgovaraju\u0107u stru\u010dnu spremu najmanje na razini trenera prvostupnika i\nosobe koje su osposobljene putem ustanove za osposobljavanje kadra na temelju programa za\nstjecanje licencije krovnih svjetskih ili europskih udru\u017eenja odre\u0111enog sporta.\n(2) Stru\u010dne poslove u sportu iz \u010dlanka 59. podstavka 3. ovoga Zakona mogu obavljati osobe\nkoje imaju odgovaraju\u0107u stru\u010dn", "u spremu najmanje na razini trenera prvostupnika.\n(3) Stru\u010dne poslove u sportu iz \u010dlanka 59. podstavka 4. ovoga Zakona mogu obavljati osobe\nkoje imaju odgovaraju\u0107u stru\u010dnu spremu na razini sveu\u010dili\u0161nog studija i ispunjavaju uvjete za\nu\u010ditelja odnosno nastavnika tjelesne i zdravstvene kulture sukladno posebnom propisu.\n(4) Stru\u010dne poslove u sportu iz \u010dlanka 59. podstavka 5. ovoga Zakona mogu obavljati osobe\n\n\nkoje su osposobljene za rad u sportu putem ustanova za osposobljavanje kadra u sportu.\n(5) Stru\u010dnu spremu, odnosno stru\u010dnu osposobljenost iz stavka 1., 2., 3. i 4. ovoga \u010dlanka\npotrebnu za obavljanje stru\u010dnih poslova u sportu iz \u010dlanka 59. ovoga Zakona, prema vrsti i\nslo\u017eenosti odre\u0111enih poslova, pravilnikom propisuje ministar.\n\n\n**VII. SPORTSKA NATJECANJA**\n\n\n\u010clanak 61.\n\n\n(1) Na\u010dela i osnovne elemente sustava sportskih natjecanja u Republici Hrvatskoj te uvjete\nsudjelovanja hrvatskih sporta\u0161a i sportskih klubova na me\u0111unarodnim sportskim natjecanjima\nutvr\u0111uje Hrvatski olimpijski o", "dbor.\n(2) Sustav, uvjete i organizaciju sportskih natjecanja u pojedinom sportu utvr\u0111uje nacionalni\nsportski savez u skladu s na\u010delima i elementima sustava koje je utvrdio Hrvatski olimpijski\nodbor, i prema pravilima sporta i normama me\u0111unarodnih sportskih udru\u017eenja. Sustav\nnatjecanja mora se donijeti najmanje jednu godinu prije po\u010detka primjene tog sustava.\n(3) Nacionalni sportski savez organizira i vodi sportska natjecanja, vo\u0111enje i organiziranje\nnatjecanja mo\u017ee povjeriti svojoj \u010dlanici ili drugoj pravnoj osobi registriranoj za obavljanje\nsportske djelatnosti.\n(4) Me\u0111unarodna sportska natjecanja i me\u0111unarodne sportske priredbe organiziraju se u\nskladu s ovim Zakonom i u skladu s uvjetima koje propisuju me\u0111unarodna sportska\nudru\u017eenja.\n(5) Odluku o organiziranju sustava sportskih natjecanja za podru\u010dje vi\u0161e dr\u017eava ili vi\u0161e\ninozemnih regija te odluku o sudjelovanju sportskih klubova i sporta\u0161a iz Republike Hrvatske\nu vi\u0161edr\u017eavnim ili inozemnim regionalnim sustavima natjecanja donosi na", "cionalni sportski\nsavez.\n(6) Odluku o organizaciji i organiziranje sportskih natjecanja za podru\u010dje jedne ili vi\u0161e\njedinica lokalne i podru\u010dne (regionalne) samouprave, odnosno Grada Zagreba, u skladu s\naktom iz stavka 2. ovoga \u010dlanka donose i organiziraju sportski savezi osnovani na tim\npodru\u010djima, a za podru\u010dje dr\u017eave nacionalni sportski savezi.\n\n\n\u010clanak 62.\n\n\n(1) Strani dr\u017eavljanin mo\u017ee sudjelovati u sportskom natjecanju za doma\u0107u pravnu osobu koja\nobavlja djelatnost sudjelovanja u sportskom natjecanju pod uvjetima koje utvrdi odgovaraju\u0107i\nnacionalni sportski savez.\n(2) Stranim dr\u017eavljaninom, iz stavka 1. ovoga \u010dlanka, ne smatra se dr\u017eavljanin dr\u017eava \u010dlanica\nEuropske unije i drugih dr\u017eava Europskoga ekonomskog prostora.\n\n\n\u010clanak 63.\n\n\n(1) Prijedlog za odr\u017eavanje olimpijskih igara, mediteranskih igara, kao i ostalih me\u0111unarodnih\nmultisportskih natjecanja i priredaba u Republici Hrvatskoj daje Hrvatski olimpijski odbor, a\nza odr\u017eavanje svjetskih i europskih prvenstava i kupova u pojedi", "nim sportovima daje\nnacionalni sportski savez uz suglasnost Hrvatskoga olimpijskog odbora.\n(2) Kriterije i mjerila za isticanje kandidature i odr\u017eavanje me\u0111unarodnih sportskih natjecanja\n\n\nu Republici Hrvatskoj iz stavka 1. ovoga \u010dlanka op\u0107im aktom utvr\u0111uje Hrvatski olimpijski\nodbor.\n(3) Pri isticanju kandidature za odr\u017eavanje olimpijskih igara, svjetskih i europskih prvenstava\nte me\u0111unarodnih regionalnih \u0161portskih natjecanja na teritoriju Republike Hrvatske, potrebna\nje prethodna suglasnost ministarstva te iznimno Vlade Republike Hrvatske ukoliko je takva\nsuglasnost propisana pravilima me\u0111unarodnih sportskih udru\u017eenja u \u010dijoj je nadle\u017enosti\nodr\u017eavanje predmetnog natjecanja.\n(4) Prijedlog za odr\u017eavanje svjetskih i europskih prvenstava i kupova u pojedinim sportovima\nza osobe s invaliditetom i gluhe osobe daje nacionalni sportski savez uz suglasnost\nHrvatskoga paraolimpijskog odbora, odnosno Hrvatskoga sportskog saveza gluhih.\n\n\n\u010clanak 64.\n\n\nNeposredni organizator sportskih natjecanja, ", "u sportskoj gra\u0111evini u kojoj se odr\u017eava sportsko\nnatjecanje ili sportska priredba, obvezan je osigurati sigurnost i pru\u017eanje medicinske pomo\u0107i.\n\n\n**VIII. SPORTSKE GRA\u0110EVINE**\n\n\n\u010clanak 65.\n\n\n(1) Sportskim gra\u0111evinama smatraju se ure\u0111ene i opremljene povr\u0161ine i gra\u0111evine u kojima se\nprovode sportske djelatnosti, a koje osim op\u0107ih uvjeta propisanih posebnim propisima za te\ngra\u0111evine zadovoljavaju i posebne uvjete u skladu s odredbama ovoga Zakona.\n(2) Javnim sportskim gra\u0111evinama smatraju se gra\u0111evine koje su u vlasni\u0161tvu Republike\nHrvatske, odnosno u vlasni\u0161tvu jedinica lokalne i podru\u010dne (regionalne) samouprave i Grada\nZagreba te se trajno koriste u izvo\u0111enju programa javnih potreba u sportu.\n\n\n\u010clanak 66.\n\n\n(1) Hrvatski sabor na prijedlog Vlade Republike Hrvatske, koja prethodno pribavlja mi\u0161ljenje\nNacionalnog vije\u0107a za sport, tijela jedinice lokalne i podru\u010dne (regionalne) samouprave i\nGrada Zagreba, pripadaju\u0107ih sportskih zajednica i odgovaraju\u0107ih sportskih saveza donosi\nmre\u017eu sports", "kih gra\u0111evina.\n(2) Mre\u017eom sportskih gra\u0111evina odre\u0111uje se plan izgradnje, obnove, odr\u017eavanja i upravljanja\nsportskim gra\u0111evinama.\n(3) Mre\u017ea sportskih gra\u0111evina obvezna je podloga za izradu dokumenata prostornog ure\u0111enja.\n(4) Prostorne uvjete, standarde i normative sportskih gra\u0111evina obuhva\u0107enih mre\u017eom\nsportskih gra\u0111evina te posebne uvjete za planiranje, programiranje, projektiranje, gradnju,\nodr\u017eavanje i sigurnost korisnika sportskih gra\u0111evina propisuje pravilnikom ministar uz\nprethodnu suglasnost ministra nadle\u017enog za poslove za\u0161tite okoli\u0161a, prostornog ure\u0111enja i\ngraditeljstva.\n(5) U postupku izdavanja lokacijske dozvole za sportsku gra\u0111evinu, tijelo koje izdaje\nlokacijsku dozvolu pribavlja mi\u0161ljenje ministarstva o uskla\u0111enosti s uvjetima iz stavka 4.\novoga \u010dlanka.\n\n\n\u010clanak 67.\n\n\n(1) Sportske gra\u0111evine od posebnog interesa za Republiku Hrvatsku, u smislu ovoga Zakona,\nsu gra\u0111evine utvr\u0111ene Nacionalnim programom sporta i posebnom odlukom Vlade Republike\nHrvatske.\n(2) Osim sportskih g", "ra\u0111evina od posebnog interesa za Republiku Hrvatsku utvr\u0111enih sukladno\nstavku 1. ovoga \u010dlanka, sportskom gra\u0111evinom od posebnog interesa za Republiku Hrvatsku\nsmatra se i Hrvatski olimpijski centar Bjelolasica.\n(3) Interes iz stavka 2. ovoga \u010dlanka ostvaruje se osobito kroz ovlast Vlade Republike\nHrvatske koju provodi zajedno s drugim pravnim osobama, koje dr\u017ee u vlasni\u0161tvu nekretnine\nkoje \u010dine ovu sportsku gra\u0111evinu, kroz trgova\u010dko dru\u0161tvo za obavljanje sportske djelatnosti,\npri \u010demu Republika Hrvatska mora imati vi\u0161e od polovine udjela ili dionica na temelju\nulo\u017eenih nekretnina ili nov\u010danih sredstava.\n(4) Izgradnja sportskih gra\u0111evina, koja se utvr\u0111uje Nacionalnim programom sporta, poti\u010de se\nfinanciranjem iz dr\u017eavnog prora\u010duna, jedinica lokalne i podru\u010dne (regionalne) samouprave, iz\ndijela prihoda od igara na sre\u0107u i ulaganjem privatnih osoba te poticanjem partnerstva\nvladinih, nevladinih organizacija u sportu i privatnog poduzetni\u0161tva.\n\n\n\u010clanak 68.\n\n\n(1) Prenamijeniti povr\u0161inu plani", "ranu za javnu sportsku gra\u0111evinu, ukloniti ili prenamijeniti\njavnu sportsku gra\u0111evinu za namjene koje nisu sportske djelatnosti mo\u017ee se samo uz\nsuglasnost ministarstva na temelju prethodnog mi\u0161ljenja sportske zajednice na \u010dijem se\npodru\u010dju nalazi sportska gra\u0111evina.\n(2) Suglasnost iz stavka 1. ovoga \u010dlanka ne mo\u017ee se izdati:\n\n- ako jedinica lokalne, odnosno regionalne (podru\u010dne) samouprave nije planirala\nodgovaraju\u0107u zamjensku povr\u0161inu i\n\n- ako investitori prenamjene javne sportske gra\u0111evine, odnosno vlasnik javne sportske\ngra\u0111evine koja se uklanja ne preuzme obvezu i osigura uvjete izgradnje odgovaraju\u0107e\nzamjenske javne sportske gra\u0111evine.\n(3) Iznimno od odredaba stavka 2. ovoga \u010dlanka suglasnost se mo\u017ee dati samo ako se radi o\ngra\u0111evini od posebnog interesa za Republiku Hrvatsku.\n\n\n\u010clanak 69.\n\n\nUpravljanje javnim sportskim gra\u0111evinama mo\u017ee se povjeriti i sportskim klubovima i\nsavezima, sportskoj zajednici, ustanovama i trgova\u010dkim dru\u0161tvima registriranima za\nobavljanje sportske djelat", "nosti upravljanja i odr\u017eavanja sportskih gra\u0111evina.\n\n\n\u010clanak 70.\n\n\n(1) U nadzornom odboru trgova\u010dkog dru\u0161tva koje upravlja sportskim gra\u0111evinama u\nvlasni\u0161tvu jedinice lokalne i podru\u010dne (regionalne) samouprave i Grada Zagreba, najmanje\njedan \u010dlan mora biti predstavnik sportske zajednice.\n(2) U upravnom vije\u0107u ustanove za upravljanje javnom sportskom gra\u0111evinom najmanje\njednu tre\u0107inu \u010dlanova \u010dine predstavnici sportskih zajednica, odnosno sportskih udruga koje su\nkorisnici javnih sportskih gra\u0111evina.\n\n\n1. **ZDRAVSTVENA ZA\u0160TITA**\n\n\n\u010clanak 71.\n\n\n(1) U sportskom natjecanju mo\u017ee sudjelovati osoba za koju je u razdoblju od \u0161est mjeseci\nprije sportskog natjecanja utvr\u0111ena op\u0107a zdravstvena sposobnost, a kada je to propisano\npravilnikom koji donosi ministar nadle\u017ean za zdravstvo uz suglasnost ministra i posebna\nzdravstvena sposobnost, ako propisima nacionalnoga sportskog saveza nije odre\u0111eno kra\u0107e\nrazdoblje.\n(2) Op\u0107u i posebnu zdravstvenu sposobnost utvr\u0111uje ovla\u0161teni lije\u010dnik, odnosno specijali", "st\nsportske medicine, specijalist medicine rada i sporta ili lije\u010dnici drugih specijalnosti koji\nimaju zavr\u0161eni poslijediplomski studij iz medicine rada i sporta. Listu ovla\u0161tenih lije\u010dnika\nutvr\u0111uje ministarstvo nadle\u017eno za poslove zdravlja, uz suglasnost ministra.\n(3) Uvjete za obavljanje zdravstvenih pregleda, vrstu i opseg pregleda, na\u010din vo\u0111enja\nevidencije i medicinske dokumentacije sporta\u0161a te rokove u kojima se provode zdravstveni\npregledi za u\u010denike koji sudjeluju u natjecanjima \u0161kolskih sportskih dru\u0161tva, pravilnikom\npropisuje ministar nadle\u017ean za zdravstvo uz prethodno mi\u0161ljenje ministra.\n(4) Obveza utvr\u0111ivanja zdravstvene sposobnosti postoji i za druge osobe u sportu sukladno\nodredbama akata nacionalnih sportskih saveza.\n(5) Op\u0107u i posebnu zdravstvenu sposobnost u\u010denika za sudjelovanje na natjecanjima \u0161kolskih\nsportskih dru\u0161tava utvr\u0111uje nadle\u017ean lije\u010dnik specijalist \u0161kolske medicine, odnosno izabrani\nlije\u010dnik specijalist pedijatar ili izabrani lije\u010dnik specijalist op\u0107e i/ili", " obiteljske medicine.\n\n\n\u010clanak 72.\n\n\n(1) Sporta\u0161i ne smiju uzimati nedopu\u0161tena sredstva (doping) niti smiju primjenjivati postupke\nkoji su nedopu\u0161teni prema pravilima Hrvatskog olimpijskog odbora, Me\u0111unarodnog\nolimpijskog odbora i Svjetske antidoping agencije (u daljnjem tekstu: WADA).\n(2) Trener, ovla\u0161teni lije\u010dnik, i druge osobe u sportu ne smiju sporta\u0161u davati nedopu\u0161tena\nsredstva ili od sporta\u0161a tra\u017eiti ili poticati ga da uzima nedopu\u0161tena sredstva ili primjenjuje\npostupke koji su nedopu\u0161teni pravilima iz stavka 1. ovoga \u010dlanka.\n(3) Ako se utvrdi da su sporta\u0161 ili osoba iz stavka 2. ovoga \u010dlanka postupali protivno\nodredbama iz stavka 1. i 2. ovoga \u010dlanka osoba i tijelo koji su to utvrdili du\u017eni su postupiti\nsukladno pravilima iz stavka 1. ovoga \u010dlanka i sukladno ovome Zakonu.\n\n\n(4) Sporta\u0161i su obvezni dopustiti obavljanje dopin\u0161ke kontrole.\n\n\n\u010clanak 73.\n\n\nBrisan.\n\n\n1. **FINANCIRANJE SPORTA I OBJAVA FINANCIJSKIH IZVJE\u0160\u0106A**\n\n\n\u010clanak 74. (NN 94/13)\n\n\n(1) Osnovu financiranja sporta \u010di", "ne prihodi koje pravne i fizi\u010dke osobe koje obavljaju\nsportsku djelatnost ostvare obavljanjem sportske djelatnosti, \u010dlanarine koju ostvaruju sportske\nudruge, dio prihoda od prire\u0111ivanja igara na sre\u0107u i sredstva kojima jedinice lokalne i\npodru\u010dne (regionalne) samouprave i Grad Zagreb i dr\u017eava poma\u017eu obavljanje sportskih\ndjelatnosti.\n\n\n(2) Republika Hrvatska, jedinice lokalne i podru\u010dne (regionalne) samouprave i Grad Zagreb\nutvr\u0111uju javne potrebe u sportu i za njihovo ostvarivanje osiguravaju financijska sredstva iz\nsvojih prora\u010duna u skladu s ovim Zakonom.\n\n\n(3) Financiranje profesionalnog sporta od strane Republike Hrvatske, jedinice lokalne i\npodru\u010dne (regionalne) samouprave i Grada Zagreba sukladno odredbama ovoga Zakona, ako\nima u\u010dinak na trgovinu izme\u0111u Republike Hrvatske i drugih dr\u017eava \u010dlanica Europske unije,\nmogu\u0107e je ako je sukladno propisima o dr\u017eavnim potporama (\u010dlanak 107. Ugovora o\nfunkcioniranju Europske unije).\n\n\n\u010clanak 75. (NN 85/15)\n\n\n(1) Javne potrebe u sportu na dr\u017ea", "vnoj razini jesu:\n1. poticanje i promicanje sporta, osobito sporta djece, mlade\u017ei, studenata i osoba s\ninvaliditetom,\n2. poticanje planiranja i izgradnje sportskih gra\u0111evina,\n3. skrb o vrhunskim sporta\u0161ima,\n4. djelovanje nacionalnih sportskih saveza, Hrvatskoga olimpijskog odbora, Hrvatskoga\nparaolimpijskog odbora i Hrvatskoga sportskog saveza gluhih,\n5. djelovanje informacijskog sustava u sportu,\n6. dodjeljivanje dr\u017eavne nagrade za sport \u00bbFranjo Bu\u010dar\u00ab i dr\u017eavnih nagrada za vrhunska\nsportska postignu\u0107a,\n7. me\u0111unarodna sportska suradnja i me\u0111unarodne obveze Republike Hrvatske u sportu,\n8. znanstveni i razvojni programi u sportu.\n(2) Programe javnih potreba iz stavka 1. ovoga \u010dlanka donosi Hrvatski sabor na prijedlog\nVlade Republike Hrvatske, zajedno s dr\u017eavnim prora\u010dunom.\n(3) Za izvr\u0161enje programa javnih potreba iz stavka 1. ovoga \u010dlanka osiguravaju se sredstva u\ndr\u017eavnom prora\u010dunu i iz dijela prihoda od prire\u0111ivanja igara na sre\u0107u i nagradnih igara u\nsmislu Zakona o prire\u0111ivanju igara", " na sre\u0107u i nagradnih igara.\n(4) Programe zadovoljavanja javnih potreba iz stavka 1. ovoga \u010dlanka koji se odnose na\ndjelovanje Hrvatskoga olimpijskog odbora i nacionalnih sportskih saveza, organiziranje i\nprovo\u0111enje nacionalnih prvenstava i me\u0111unarodnih sportskih natjecanja reprezentativne\nrazine i skrbi o vrhunskim sporta\u0161ima, predla\u017ee Hrvatski olimpijski odbor koji je odgovoran\nza izvr\u0161enje programa i utro\u0161ak financijskih sredstava. O izvr\u0161enju programa javnih potreba i\nutro\u0161ku financijskih sredstava Hrvatski olimpijski odbor podnosi izvje\u0161\u0107e Hrvatskom saboru i\nministarstvu u rokovima propisanim u Zakonu o prora\u010dunu.\n(5) Programe zadovoljavanja javnih potreba iz stavka 1. ovoga \u010dlanka koji se odnose na\ndjelovanje Hrvatskoga paraolimpijskog odbora i Hrvatskoga sportskog saveza gluhih predla\u017eu\nHrvatski paraolimpijski odbor i Hrvatski sportski savez gluhih, svaki u svom djelokrugu i\nodgovorni su za izvr\u0161enje programa za koje su sredstva osigurana. Izvje\u0161\u0107a o izvr\u0161enju\nprograma i utro\u0161ku", " financijskih sredstava Hrvatski paraolimpijski odbor i Hrvatski sportski\nsavez gluhih u rokovima i postupku propisanim za dono\u0161enje dr\u017eavnog prora\u010duna podnose\nministarstvu u rokovima propisanim u Zakonu o prora\u010dunu.\n(6) Programe za zadovoljavanje javnih potreba iz stavka 1. ovoga \u010dlanka koji se odnose na\nfinanciranje studentskih sportskih udruga i Hrvatskoga akademskoga sportskog saveza\npredla\u017ee ministarstvu Hrvatski akademski sportski savez u rokovima i postupku dono\u0161enja\ndr\u017eavnog prora\u010duna te je odgovoran za izvr\u0161enje programa za koje su sredstva osigurana u\ndr\u017eavnom prora\u010dunu, a izvje\u0161\u0107a o izvr\u0161enju programa i utro\u0161ku financijskih sredstava podnosi\nministarstvu u rokovima propisanim u Zakonu o prora\u010dunu.\n(7) Programe za zadovoljavanje javnih potreba iz stavka 1. ovoga \u010dlanka koji se odnose na\n\n\nfinanciranje sporta djece i mlade\u017ei, posebice sportske djelatnosti Hrvatskoga \u0161kolskoga\nsportskog saveza, poticanje planiranja i izgradnje sportskih gra\u0111evina, dodjeljivanje dr\u017eavne\nnagrade ", "za sport \u00bbFranjo Bu\u010dar\u00ab i dr\u017eavnih nagrada za vrhunska sportska postignu\u0107a, za\nme\u0111unarodnu sportsku suradnju i me\u0111unarodne obveze Republike Hrvatske u sportu,\nznanstvene i razvojne programe u sportu, djelovanje informacijskog sustava u sportu Vladi\nRepublike Hrvatske predla\u017ee ministarstvo u rokovima i postupku propisanom za dono\u0161enje\ndr\u017eavnog prora\u010duna.\n(8) Za izvr\u0161enje programa javnih potreba iz stavka 7. ovoga \u010dlanka ministarstvo odre\u0111uje\nnositelje provedbe, prati i nadzire izvr\u0161enje programa te prati kori\u0161tenje i utro\u0161ak sredstava.\n\n\n(9) Hrvatski olimpijski odbor, Hrvatski paraolimpijski odbor, Hrvatski sportski savez gluhih i\nHrvatski akademski sportski savez prijedloge svojih programa javnih potreba i financijske\nplanove koji se odnose na izvr\u0161enje programa javnih potreba dostavljaju na suglasnost\nministarstvu u rokovima utvr\u0111enim Pravilnikom iz stavka 13. ovoga \u010dlanka.\n\n\n(10) Hrvatski olimpijski odbor, Hrvatski paraolimpijski odbor, Hrvatski sportski savez gluhih,\nHrvatski akadem", "ski sportski savez i Hrvatski \u0161kolski sportski savez svoje programe javnih\npotreba i financijske planove koji se odnose na izvr\u0161enje programa javnih potreba ne mogu\nmijenjati i/ ili dopunjavati tijekom poslovne godine bez suglasnosti ministarstva.\n\n\n(11) Planirani godi\u0161nji iznos financiranja programa javnih potreba i financijske planove koji\nse odnose na izvr\u0161enje programa javnih potreba u sportu iz ovoga \u010dlanka za Hrvatski\nolimpijski odbor, Hrvatski paraolimpijski odbor, Hrvatski sportski savez gluhih, Hrvatski\nakademski sportski savez i Hrvatski \u0161kolski sportski savez ministar utvr\u0111uje Odlukom nakon\ndono\u0161enja Dr\u017eavnog prora\u010duna.\n\n\n(12) Nakon dono\u0161enja Odluke iz stavka 11. ovoga \u010dlanka korisnici sredstava iz stavka 11.\novoga \u010dlanka sklopit \u0107e s ministarstvom ugovore kojima \u0107e biti definirana me\u0111usobna prava i\nobveze.\n\n\n(13) Ministar Pravilnikom, uz prethodno mi\u0161ljenje Ministarstva financija, detaljnije propisuje\nmetodologiju i rokove za izradu i dostavu Programa javnih potreba, na\u010din ", "izvr\u0161avanja\nPrograma javnih potreba, na\u010din i rokove izvje\u0161tavanja o provedbi Programa javnih potreba te\nmetodologiju izrade financijskog plana.\n\n\n\u010clanak 76. (NN 85/15)\n\n\n(1) Javne potrebe u sportu za koje se sredstva osiguravaju iz prora\u010duna jedinica lokalne i\npodru\u010dne (regionalne) samouprave i Grada Zagreba su programi, odnosno aktivnosti, poslovi i\ndjelatnosti od zna\u010daja za jedinicu samouprave:\n1. poticanje i promicanje sporta,\n2. provo\u0111enje sportskih aktivnosti djece, mlade\u017ei i studenata,\n3. djelovanje sportskih udruga, sportskih zajednica i saveza,\n4. sportska priprema, doma\u0107a i me\u0111unarodna natjecanja te op\u0107a i posebna zdravstvena za\u0161tita\nsporta\u0161a,\n5. zapo\u0161ljavanje osoba za obavljanje stru\u010dnih poslova u sportu,\n6. sportsko-rekreacijske aktivnosti gra\u0111ana,\n7. sportske aktivnosti osoba s te\u0161ko\u0107ama u razvoju i osoba s invaliditetom,\n8. planiranje, izgradnja, odr\u017eavanje i kori\u0161tenje sportskih gra\u0111evina zna\u010dajnih za jedinicu\nlokalne i podru\u010dne (regionalne) samouprave i Grada Zagreba,\n\n\n", "9. provo\u0111enje i financiranje znanstvenih i razvojnih projekata elaborata i studija u funkciji\nrazvoja sporta.\n(2) Programe javnih potreba iz stavka 1. ovoga \u010dlanka predla\u017ee sportska zajednica.\n(3) Programe javnih potreba iz stavka 1. ovoga \u010dlanka, koji se odnose na provo\u0111enje sportskih\naktivnosti djece i mlade\u017ei, nadle\u017enim tijelima za poslove sporta u jedinicama podru\u010dne\n(regionalne) samouprave i Gradu Zagrebu predla\u017eu \u0161kolski sportski savezi i sportske\nzajednice.\n(4) Programe iz stavka 1. ovoga \u010dlanka, na prijedlog sportske zajednice, odnosno \u0161kolskih\nsportskih saveza, donosi jedinica lokalne i podru\u010dne (regionalne) samouprave, zajedno s\ngodi\u0161njim prora\u010dunom\n(5) Sredstvima za zadovoljavanje javnih potreba iz stavka 1. to\u010dke 1. do 7. ovoga \u010dlanka\nraspola\u017ee sportska zajednica u jedinicama lokalne i podru\u010dne (regionalne) samouprave i\nGradu Zagrebu. Sredstva za izvr\u0161enje programa zadovoljavanja javnih potreba iz stavka 1.\novoga \u010dlanka jedinica lokalne samouprave prenosi na ra\u010dun sportske ", "zajednice, Grada\nZagreba, grada ili op\u0107ine.\n(6) Za ostvarivanje programa javnih potreba iz stavka 1. ovoga \u010dlanka jedinice lokalne i\npodru\u010dne (regionalne) samouprave i Grad Zagreb osiguravaju financijska sredstva u svom\nprora\u010dunu.\n(7) O izvr\u0161enju programa javnih potreba iz stavka 1. ovoga \u010dlanka i utro\u0161ku sredstava iz\nstavka 5. ovoga \u010dlanka, sportska zajednica \u017eupanije, Grada Zagreba, grada ili op\u0107ine\nizvje\u0161tava jedinicu lokalne odnosno regionalne (podru\u010dne) samouprave u rokovima\npropisanim Zakonom o prora\u010dunu.\n(8) Tijela jedinica lokalne i podru\u010dne (regionalne) samouprave i Grada Zagreba nadle\u017ena za\nposlove sporta prate i nadziru izvr\u0161enje programa javnih potreba iz stavka 1. ovoga \u010dlanka te\nprate kori\u0161tenje i utro\u0161ak sredstava za te programe.\n\n\n(9) Jedinice lokalne i podru\u010dne (regionalne) samouprave i Grad Zagreb mogu op\u0107im aktom\ndetaljnije propisati metodologiju i rokove za izradu i dostavu Programa javnih potreba, na\u010din\nizvr\u0161avanja Programa javnih potreba, na\u010din i rokove izvje\u0161tava", "nja o provedbi Programa\njavnih potreba te metodologiju izrade financijskog plana iz ovoga \u010dlanka.\n\n\n\u010clanak 76.a (NN 85/15)\n\n\n(1) Pravne osobe u sustavu sporta obvezne su javno objavljivati godi\u0161nje financijske izvje\u0161taje\nsukladno odredbama ovoga Zakona te posebnih propisa kojima je ure\u0111eno podru\u010dje\nfinancijskog poslovanja i ra\u010dunovodstva.\n\n\n(2) Pravna osoba u sustavu sporta obvezna je objaviti godi\u0161nje financijske izvje\u0161taje na svojim\nmre\u017enim stranicama, u roku od petnaest dana od dana predaje financijskog izvje\u0161taja\nMinistarstvu financija, odnosno drugoj instituciji koju Ministarstvo financija ovlasti za\nzaprimanje i obradu financijskih izvje\u0161taja, ako njezin godi\u0161nji prora\u010dun iznosi najmanje pet\nmilijuna kuna u poslovnoj godini za koju se godi\u0161nji financijski izvje\u0161taji sastavljaju.\n\n\n(3) Odredbe ovoga \u010dlanka na odgovaraju\u0107i na\u010din se primjenjuju na sve oblike udru\u017eivanja\nodre\u0111ene Zakonom.\n\n\n1. **INFORMACIJSKI SUSTAV U SPORTU**\n\n\n\u010clanak 77.\n\n\n(1) U svrhu sustavnog pra\u0107enja stanja u sp", "ortu i njegovoga dugoro\u010dnog razvoja ministarstvo\nustrojava informacijski sustav u sportu.\n(2) Osnivanje, ustroj i ovlasti informacijskog sustava u sportu i vrste, sadr\u017eaj i oblik\ninformacija koje prikuplja pravilnikom propisuje ministar.\n(3) Informacijski sustav u sportu vodi ministarstvo.\n\n\n\u010clanak 78.\n\n\nInformacijski sustav u sportu osobito prikuplja i a\u017eurira informacije o aktivnostima osoba\nkoje obavljaju sportske djelatnosti, utro\u0161ku sredstava namijenjenih programu provedbe\nNacionalnog programa sporta, sustavu natjecanja, stru\u010dnom kadru u sportu, planiranju,\nizgradnji i odr\u017eavanju sportskih gra\u0111evina, djeci sporta\u0161ima, kategoriziranim sporta\u0161ima i\nrekreativnim aktivnostima gra\u0111ana.\n\n\n**XII. DR\u017dAVNE NAGRADE U SPORTU**\n\n\nDr\u017eavna nagrada za sport \u00bbFranjo Bu\u010dar\u00ab\n\n\n\u010clanak 79.\n\n\n(1) Dr\u017eavna nagrada za sport \u00bbFranjo Bu\u010dar\u00ab (u daljnjem tekstu: dr\u017eavna nagrada) najvi\u0161e je\npriznanje koje Republika Hrvatska dodjeljuje za iznimna postignu\u0107a i doprinos od osobitog\nzna\u010denja za razvoj sporta u Re", "publici Hrvatskoj.\n(2) Dr\u017eavna nagrada dodjeljuje se stru\u010dnim i javnim djelatnicima u podru\u010dju sporta,\nsporta\u0161ima, pravnim i fizi\u010dkim osobama koje obavljaju sportsku djelatnost te drugim pravnim\ni fizi\u010dkim osobama zaslu\u017enim za razvoj sporta.\n(3) Dr\u017eavna nagrada dodjeljuje se u obliku medalje s likom Franje Bu\u010dara, posebne diplome i\nnov\u010dane nagrade.\n\n\n\u010clanak 80.\n\n\n(1) Dr\u017eavna nagrada dodjeljuje se za vi\u0161egodi\u0161nje uspje\u0161no djelovanje u sportu, osvajanje\nolimpijske medalje, iznimno znanstveno, stru\u010dno i pedago\u0161ko ostvarenje ili sportsko\ndostignu\u0107e.\n(2) Odluku o dodjeli dr\u017eavne nagrade donosi Odbor dr\u017eavne nagrade sporta \u00bbFranjo Bu\u010dar\u00ab\n(u daljnjem tekstu: Odbor dr\u017eavne nagrade).\n(3) Predsjednika i osam \u010dlanova Odbora dr\u017eavne nagrade imenuje Hrvatski sabor iz reda\nuglednih sportskih i javnih djelatnika, istaknutih sporta\u0161a i drugih istaknutih stru\u010dnjaka iz\npodru\u010dja sporta na vrijeme od \u010detiri godine, na prijedlog ministra.\n(4) Dr\u017eavna nagrada se dodjeljuje kao godi\u0161nja nagrada i nagrada za ", "\u017eivotno djelo. Svaka od\ntih nagrada mo\u017ee se dodijeliti samo jednom.\n(5) Godi\u0161nje se mo\u017ee dodijeliti najvi\u0161e petnaest dr\u017eavnih nagrada, od toga tri za \u017eivotno djelo.\n(6) Ministar donosi pravilnik kojim pobli\u017ee ure\u0111uje uvjete za dodjelu dr\u017eavne nagrade, na\u010din\nrada Odbora dr\u017eavne nagrade i druga pitanja zna\u010dajna za dodjelu dr\u017eavne nagrade.\n\n\n\u010clanak 81.\n\n\n(1) Dodjela dr\u017eavne nagrade za sport \u00bbFranjo Bu\u010dar\u00ab od nacionalnog je interesa a sredstva\npotrebna za dodjelu dr\u017eavne nagrade osiguravaju se u dr\u017eavnom prora\u010dunu Republike\nHrvatske.\n(2) Visinu nov\u010danog dijela godi\u0161nje nagrade i nagrade za \u017eivotno djelo \u00bbFranjo Bu\u010dar\u00ab\nodlukom \u0107e odrediti ministar.\n\n\nDr\u017eavna priznanja osvaja\u010dima medalja na olimpijskim igrama, paraolimpijskim igrama,\nolimpijskim igrama gluhih i svjetskim prvenstvima u olimpijskim sportovima i disciplinama\n\n\n\u010clanak 81.a (NN 94/13)\n\n\n(1) Sporta\u0161 koji je osvojio medalju na olimpijskim igrama, paraolimpijskim igrama,\nolimpijskim igrama gluhih i svjetskim seniorskim prvenstvima u", " olimpijskim sportovima i\ndisciplinama, kao dr\u017eavno priznanje za poseban doprinos ugledu Republike Hrvatske,\nostvaruje na vlastiti zahtjev pravo na trajnu nov\u010danu mjese\u010dnu naknadu ako ima ispunjene\nsljede\u0107e uvjete:\n\n\n- hrvatsko dr\u017eavljanstvo,\n\n\n- prebivali\u0161te u Republici Hrvatskoj,\n\n\n- navr\u0161enih 45 godina \u017eivota,\n\n\n- nije pravomo\u0107no osu\u0111en na bezuvjetnu kaznu zatvora za po\u010dinjeno kazneno djelo.\n\n\n(2) Iznos trajne nov\u010dane mjese\u010dne naknade sporta\u0161u iz stavka 1. ovoga \u010dlanka u neto iznosu\niznosi:\n\n\n- 100% prosje\u010dne neto pla\u0107e po zaposlenome u pravnim osobama u Republici Hrvatskoj u\ngodini koja prethodi stjecanju prava na naknadu prema objavi Dr\u017eavnog zavoda za statistiku\nza osvojenu zlatnu medalju na olimpijskim igrama, paraolimpijskim igrama i olimpijskim\nigrama gluhih;\n\n\n- 80% prosje\u010dne neto pla\u0107e po zaposlenome u pravnim osobama u Republici Hrvatskoj u\ngodini koja prethodi stjecanju prava na naknadu prema objavi Dr\u017eavnog zavoda za statistiku\nza osvojenu srebrnu medalju na olimpijskim i", "grama, paraolimpijskim igrama i olimpijskim\nigrama gluhih te za osvojenu zlatnu medalju na svjetskim seniorskim prvenstvima u\nolimpijskim sportovima i disciplinama;\n\n\n- 60% prosje\u010dne neto pla\u0107e po zaposlenome u pravnim osobama u Republici Hrvatskoj u\ngodini koja prethodi stjecanju prava na naknadu prema objavi Dr\u017eavnog zavoda za statistiku\nza osvojenu bron\u010danu medalju na olimpijskim igrama, paraolimpijskim igrama i olimpijskim\nigrama gluhih te za osvojenu srebrnu medalju na svjetskim seniorskim prvenstvima u\nolimpijskim sportovima i disciplinama;\n\n\n- 40% prosje\u010dne neto pla\u0107e po zaposlenome u pravnim osobama u Republici Hrvatskoj u\ngodini koja prethodi stjecanju prava na naknadu prema objavi Dr\u017eavnog zavoda za statistiku\nza osvojenu bron\u010danu medalju na svjetskim seniorskim prvenstvima u olimpijskim\nsportovima i disciplinama.\n\n\n(3) O priznanju i gubitku prava na trajnu nov\u010danu mjese\u010dnu naknadu sporta\u0161u odlu\u010duje\nministarstvo rje\u0161enjem.\n\n\n(4) Protiv rje\u0161enja ministarstva iz stavka 3. ovoga", " \u010dlanka \u017ealba nije dopu\u0161tena, ali se mo\u017ee\npokrenuti upravni spor.\n\n\n(5) Trajna nov\u010dana mjese\u010dna naknada koju ostvaruje sporta\u0161 iz stavka 1. ovoga \u010dlanka je\ndo\u017eivotna, ne mo\u017ee biti predmet naslje\u0111ivanja, a gubi se ako sporta\u0161 vi\u0161e ne ispunjava sve\nuvjete propisane stavkom 1. ovoga \u010dlanka.\n\n\n(6) Sporta\u0161 iz stavka 1. ovoga \u010dlanka podnosi ministarstvu zahtjev za ostvarivanje prava na\ntrajnu nov\u010danu mjese\u010dnu naknadu, a uz zahtjev se obvezno prila\u017eu i dokazi o ispunjavanju\nuvjeta.\n\n\n(7) Sporta\u0161 koji nakon \u0161to mu je rje\u0161enjem ministarstva priznato pravo na trajnu nov\u010danu\nmjese\u010dnu naknadu, prestane ispunjavati neki od uvjeta iz stavka 1. ovoga \u010dlanka, obvezan je u\nroku od 15 dana od dana prestanka ispunjavanja uvjeta, obavijestiti ministarstvo o nastaloj\npromjeni.\n\n\n(8) Ministarstvo jednom godi\u0161nje provodi kontrolu ispunjenosti uvjeta iz stavka 1. ovoga\n\u010dlanka za sve sporta\u0161e kojima je rje\u0161enjem ministarstva priznato pravo na trajnu nov\u010danu\nmjese\u010dnu naknadu.\n\n\n(9) Radi kontrole ispunjenosti uv", "jeta iz stavka 8. ovoga \u010dlanka, sporta\u0161i koji ostvaruju pravo\nna trajnu nov\u010danu mjese\u010dnu naknadu obvezni su na zahtjev ministarstva dostaviti dokaze o\nispunjenosti uvjeta iz stavka 1. ovoga \u010dlanka.\n\n\n(10) Sporta\u0161 koji je osvojio vi\u0161e medalja, a koji ispunjava uvjete iz stavka 1. ovoga \u010dlanka,\nmo\u017ee ostvariti pravo na trajnu nov\u010danu mjese\u010dnu naknadu samo u iznosu za osvojenu jednu\nmedalju, pri \u010demu je mjerodavan iznos naknade koji ostvaruje za najvi\u0161u medalju.\n\n\n(11) Pitanja vezana za dodjeljivanje trajnih nov\u010danih naknada detaljnije ure\u0111uje Vlada\nRepublike Hrvatske uredbom.\n\n\n(12) Sredstva za isplate trajnih nov\u010danih mjese\u010dnih naknada sporta\u0161ima iz ovoga \u010dlanka\nosiguravaju se u dr\u017eavnom prora\u010dunu Republike Hrvatske.\n\n\n(13) Obvezu javnih davanja na neto iznose naknada iz stavka 2. ovoga \u010dlanka podmiruje\nisplatitelj na na\u010din i u slu\u010daju kada je isto propisano posebnim propisima.\n\n\nDr\u017eavne nagrade za vrhunska sportska postignu\u0107a\n\n\n\u010clanak 82.\n\n\n(1) Dr\u017eavne nagrade za vrhunska sportska posti", "gnu\u0107a dodjeljuju se sporta\u0161ima, sportskim\nekipama i djelatnim stru\u010dnim sportskim osobama (izbornik, trener, sportski lije\u010dnik,\nfizioterapeut, serviser i sl.) koje utvr\u0111uje nacionalni sportski savez, kao priznanje za osvojene\nzlatne, srebrne i bron\u010dane medalje, odnosno za osvojeno, prvo, drugo ili tre\u0107e mjesto na\nolimpijskim, paraolimpijskim igrama i olimpijskim igrama gluhih te svjetskim i europskim\n\n\nseniorskim prvenstvima u olimpijskim i paraolimpijskim sportovima i disciplinama te u\nolimpijskim sportovima i disciplinama za gluhe.\n\n\n(2) Nagrada se mo\u017ee dodijeliti i sporta\u0161u, sportskoj ekipi ili stru\u010dnoj sportskoj osobi za\nosvojenu zlatnu medalju, prvo mjesto na svjetskim i europskim seniorskim prvenstvima u\nneolimpijskim, neparaolimpijskim sportovima i neolimpijskim sportovima gluhih koji u\nRepublici Hrvatskoj imaju dulju tradiciju te u slu\u010dajevima kada sportsko postignu\u0107e pojedinca\nili sportske ekipe ima osobitu me\u0111unarodnu vrijednost i zna\u010daj.\u00ab.\n\n\n\u010clanak 83.\n\n\n(1) Dr\u017eavne nagrade z", "a vrhunska sportska postignu\u0107a dodjeljuju se u novcu.\n(2) Sredstva za nagrade iz stavka 1. ovoga \u010dlanka osiguravaju se u dr\u017eavnom prora\u010dunu.\n(3) Kriterije za dodjeljivanje dr\u017eavnih nagrada za vrhunska sportska postignu\u0107a, iznose tih\nnagrada i na\u010din njihova dodjeljivanja utvr\u0111uje Vlada Republike Hrvatske uredbom.\n\n\n**XIII. NADZOR**\n\n\nNadzor nad zakonito\u0161\u0107u rada\n\n\n\u010clanak 84.\n\n\nNadzor nad zakonito\u0161\u0107u rada pravnih osoba iz sustava sporta i njihovih op\u0107ih akata obavlja\nministarstvo.\n\n\nInspekcijski nadzor\n\n\n\u010clanak 85.\n\n\nInspekcijski nadzor nad provedbom ovoga Zakona i na temelju njega donesenih propisa\nprovodi sportska inspekcija u skladu s posebnim zakonom.\n\n\n**XIV. PREKR\u0160AJNE ODREDBE**\n\n\n\u010clanak 86. (NN 85/15)\n\n\n(1) Nov\u010danom kaznom od 30.000,00 do 100.000,00 kuna kaznit \u0107e se za prekr\u0161aj pravna\nosoba ako:\n\n\n1. zapo\u010dne obavljati sportsku djelatnost prije nego \u0161to bude upisana u registar sportskih\n\ndjelatnosti koji vodi ured dr\u017eavne uprave u \u017eupaniji, odnosno ured Grada Zagreba\nnadle\u017ean za po", "slove sporta,\n2. obavljanje stru\u010dnih poslova u sportu povjeri osobi koja za to ne ispunjava uvjete,\n3. tra\u017ei ili dopusti da u sportskom natjecanju sudjeluje osoba kojoj nije utvr\u0111ena op\u0107a\n\nzdravstvena sposobnost ili posebna zdravstvena sposobnost,\n4. ne izvr\u0161i upis u Registar profesionalnih klubova, predvi\u0111en pravilnikom o upisu,\n5. ne po\u0161tuje obveze podno\u0161enja i dostavljanja potrebne dokumentacije u zakazanom\n\nroku Povjerenstvu za profesionalne sportske klubove propisanih ovim Zakonom,\n\n\n6. ne po\u0161tuje obvezu podno\u0161enja i dostavljanja potrebne dokumentacije u postupku\n\nobveznog preoblikovanja propisanih ovim Zakonom,\n7. pravna osoba u sustavu sporta ne izvr\u0161ava obveze i zada\u0107e propisane ovim Zakonom,\n8. ne po\u0161tuje ograni\u010denja vezana uz osobe koje sudjeluju u organiziranju i vo\u0111enju\n\nsportskog natjecanja propisane ovim Zakonom,\n9. koja ne objavi godi\u0161nji financijski izvje\u0161taj sukladno \u010dlanku 76.a ovoga Zakona.\n\n\n(2) Za prekr\u0161aje iz stavka 1. ovoga \u010dlanka kaznit \u0107e se i odgovorna osoba u", " pravnoj osobi\nnov\u010danom kaznom od 5.000,00 do 15.000,00 kuna.\n\n\n\u010clanak 87.\n\n\nNov\u010danom kaznom od 10.000,00 do 15.000,00 kuna kaznit \u0107e se za prekr\u0161aj fizi\u010dka osoba\nkoja obavlja samostalnu djelatnost u sustavu sporta ako:\n\n\n1. obavlja stru\u010dne poslove u sportu bez odgovaraju\u0107e razine obrazovanja, odnosno\n\nstru\u010dne osposobljenosti,\n2. zapo\u010dne obavljati sportsku djelatnost prije upisa u registar sportskih djelatnosti ili\n\nnastavi obavljati sportsku djelatnost nakon brisanja iz registra sportskih djelatnosti.\n\n\n\u010clanak 88.\n\n\n(1) Nov\u010danom kaznom od 5.000,00 do 15.000,00 kuna kaznit \u0107e se za prekr\u0161aj \u0161kola ako\nnov\u010dana i druga sredstva dana za aktivnost i rad \u0161kolskoga sportskog dru\u0161tva upotrijebi za\ndruge namjene, a ne isklju\u010divo za rad i djelovanje \u0161kolskoga sportskog dru\u0161tva.\n(2) Za prekr\u0161aj iz stavka 1. ovoga \u010dlanka kaznit \u0107e se i odgovorna osoba u \u0161koli nov\u010danom\nkaznom od 3.000,00 do 10.000,00 kuna.\n\n\n\u010clanak 89.\n\n\n(1) Za prekr\u0161aje propisane \u010dlankom 86. i 87. ovoga Zakona mogu se izre\u0107i sljed", "e\u0107e za\u0161titne\nmjere:\n1. zabrana obavljanja sportske djelatnosti fizi\u010dkoj osobi u trajanju od jednog mjeseca do jedne\ngodine,\n2. zabrana obavljanja sportske djelatnosti pravnoj osobi u trajanju od tri mjeseca do jedne\ngodine.\n(2) Imovinska korist ostvarena prekr\u0161ajem propisanim \u010dlankom 86. i 87. oduzet \u0107e se.\n\n\n1. **PRIJELAZNE I ZAVR\u0160NE ODREDBE**\n\n\n\u010clanak 90.\n\n\n(1) Osobe koje na dan stupanja na snagu ovoga Zakona obavljaju poslove trenera, a ne\nispunjavaju uvjet iz \u010dlanka 9. stavka 2. ovoga Zakona, du\u017ene su u roku od najvi\u0161e jedanaest\ngodina od dana stupanja na snagu ovoga Zakona ste\u0107i odgovaraju\u0107u stru\u010dnu spremu.\n(2) Osobe koje su do dana stupanja na snagu ovoga Zakona obavljale poslove trenera\nnajmanje 15 godina ili koje su osvojile medalju na olimpijskim igrama, europskim ili\nsvjetskim seniorskim prvenstvima, a koje nisu stru\u010dno osposobljene putem ustanove za\n\n\nobrazovanje kadra u sportu, mogu nastaviti raditi na tim poslovima, a stru\u010dnu osposobljenost\nmoraju ste\u0107i u roku od tri godin", "e od dana stupanja na snagu ovoga Zakona.\n\n\n\u010clanak 91.\n\n\n(1)Vlada Republike Hrvatske \u0107e donijeti Uredbu o osnivanju Hrvatske agencije za borbu\nprotiv dopinga u sportu u roku od dva mjeseca od dana stupanja na snagu ovoga Zakona.\n(2)Vlada Republike Hrvatske \u0107e donijeti Uredbu o kriterijima za dodjeljivanje dr\u017eavnih\nnagrada za vrhunska sportska postignu\u0107a, iznose tih nagrada i na\u010din njihova dodjeljivanja u\nroku od dva mjeseca od dana stupanja na snagu ovoga Zakona.\n(3) Prijedlog osoba za prvi saziv Nacionalnog vije\u0107a za sport ovla\u0161tene osobe iz \u010dlanka 4.\nstavka 1. ovoga Zakona du\u017ene su podnijeti Hrvatskom saboru najkasnije u roku od \u0161est\nmjeseci od dana stupanja na snagu ovoga Zakona.\n(4) Iznimno od odredbe \u010dlanka 4. ovoga Zakona, prilikom imenovanja prvog saziva\nNacionalnog vije\u0107a za sport, Hrvatski sabor imenovat \u0107e svih dvanaest \u010dlanova, a \u017edrijebom\n\u0107e se odlu\u010diti o tome kojih \u0161est \u0107e imenovati na mandat od dvije, dok \u0107e preostalih \u0161est\nimenovati na \u010detiri godine.\n(5) Vlada Republike ", "Hrvatske du\u017ena je Hrvatskom saboru podnijeti prijedlog Nacionalnog\nprograma sporta najkasnije u roku od devet mjeseci od dana stupanja na snagu ovoga Zakona.\n(6) Pravilnik iz \u010dlanka 77. stavka 2. ovoga Zakona ministar je du\u017ean donijeti najkasnije u roku\nod godinu dana od dana stupanja na snagu ovoga Zakona.\n\n\n\u010clanak 92.\n\n\n(1) Hrvatski sportski savez invalida i Hrvatski sportski savez gluhih od dana stupanja na\nsnagu ovoga Zakona nastavljaju radom kao Hrvatski paraolimpijski odbor i Hrvatski sportski\nsavez gluhih.\n(2) Savezi iz stavka 1. ovoga \u010dlanka du\u017eni su uskladiti svoje akte i poslovanje s odredbama\novoga Zakona u roku od \u010detiri mjeseca od dana njegova stupanja na snagu.\n\n\n\u010clanak 93.\n\n\n\u010clanak 62. stavak 2. ovoga Zakona primjenjivat \u0107e se od dana stupanja Republike Hrvatske u\npunopravno \u010dlanstvo Europske unije.\n\n\n\u010clanak 94.\n\n\n(1) Republika Hrvatska i pravne osobe u kojima Republika Hrvatska ima ve\u0107inski udio ili\nve\u0107insko pravo glasa, odga\u0111aju, do pet godina od dana stupanja na snagu", " ovoga Zakona, od\nsportskih klubova-udruga za natjecanje za koje, u smislu ovoga Zakona, nije utvr\u0111en\nprofesionalni status, naplatu tra\u017ebina koje su do stupanja na snagu ovoga Zakona dospjele, a\nnisu napla\u0107ene.\n(2) Republika Hrvatska i jedinice lokalne i podru\u010dne (regionalne) samouprave mogu odgoditi,\ndo pet godina od dana stupanja na snagu ovoga Zakona, od sportskih klubova \u2013 udruga za\nnatjecanje za koje, u smislu ovoga Zakona, nije utvr\u0111en profesionalni status, obvezu pla\u0107anja\njavnih davanja koje su do stupanja na snagu ovoga Zakona dospjele, a nisu napla\u0107ene.\n(3) Ovla\u0161\u0107uje se ministar da provedbenim propisom, uz suglasnost ministra nadle\u017enog za\nfinancije, propi\u0161e na\u010din provedbe stavka 1. i 2. ovoga \u010dlanka.\n\n\n(4) Sportski klubovi-udruge za natjecanje iz stavka 1. i 2. ovoga \u010dlanka ako u vremenu\nodgode naplate tra\u017ebina i/ili javnih davanja iz stavka 1. i 2. ovoga \u010dlanka, izgube amaterski\nstatus, u smislu ovoga Zakona, gube pravo na odgodu naplate tra\u017ebina i/ili javnih davanja iz\nstavk", "a 1. i 2. ovoga \u010dlanka.\n(5) Sportski klubovi-udruge za natjecanje kojima je utvr\u0111en profesionalni status, ako u\nvremenu odgode naplate tra\u017ebine i/ili javnih davanja iz stavka 1. i 2. ovoga \u010dlanka, izgube\nprofesionalni status, ne stje\u010du pravo na odgodu naplate tra\u017ebina i/ili javnih davanja, sukladno\nstavcima 1. i 2. ovoga \u010dlanka.\n\n\n\u010clanak 95.\n\n\n(1) Ministar \u0107e propise iz \u010dlanka 7. stavka 2., \u010dlanka 17. stavka 4., \u010dlanka 20. stavka 2., \u010dlanka\n24. stavka 5., \u010dlanka 26. stavka 6., \u010dlanka 39. stavka 3., \u010dlanka 55. stavka 5., \u010dlanka 60. stavka\n5., \u010dlanka 66. stavka 4., \u010dlanka 80. stavka 6. i \u010dlanka 94. stavka 3. ovoga Zakona donijeti u\nroku od mjesec dana od dana stupanja na snagu ovoga Zakona.\n(2) Ministarstvo nadle\u017eno za poslove zdravstva utvrdit \u0107e listu ovla\u0161tenih lije\u010dnika-specijalista\nsportske medicine, odnosno specijalista medicine rada i sporta koji \u0107e utvr\u0111ivati op\u0107u i\nposebnu zdravstvenu sposobnost iz \u010dlanka 71. stavka 2. ovoga Zakona u roku od tri mjeseca\nod dana stupanja na snagu", " ovoga Zakona.\n(3) Ministar nadle\u017ean za zdravstvo \u0107e propis iz \u010dlanka 71. stavka 3. ovoga Zakona donijeti u\nroku od tri mjeseca od dana stupanja na snagu ovoga Zakona.\n\n\n\u010clanak 96.\n\n\n(1) Sportski klubovi-udruge za natjecanje du\u017eni su zahtjev za upis u Registar profesionalnih\nsportskih klubova iz \u010dlanka 24. stavka 2. ovoga Zakona podnijeti u roku od 15 dana od dana\ndono\u0161enja pravilnika iz \u010dlanka 24. stavka 5. ovoga Zakona.\n(2) Sportske udruge du\u017ene su uskladiti svoj rad, djelovanje i donijeti op\u0107e akte sukladno\nodredbama ovoga Zakona u roku od tri mjeseca od dana njegova stupanja na snagu.\n\n\n\u010clanak 97.\n\n\nSportski klubovi du\u017eni su u roku od tri mjeseca od dana stupanja na snagu ovoga Zakona\nuskladiti se sa zahtjevom iz \u010dlanka 23. stavka 2. ovoga Zakona.\n\n\n\u010clanak 98.\n\n\nObvezuje se Vlada Republike Hrvatske podnijeti Hrvatskom saboru prijedlog mre\u017ee sportskih\ngra\u0111evina iz \u010dlanka 66. stavka 1. ovoga Zakona u roku od godinu dana od dana stupanja na\nsnagu ovoga Zakona.\n\n\n\u010clanak 99.\n\n\n(1) Propi", "si doneseni na temelju odredbi Zakona o sportu (\u00bbNarodne novine\u00ab br. 111/97.,\n13/98. i 24/01.) ili odr\u017eani na snazi na temelju odredbi toga Zakona ostaju na snazi, osim\nodredbi koje su suprotne odredbama ovoga Zakona, do dono\u0161enja propisa na temelju\nodredaba ovoga Zakona.\n(2) Op\u0107i akti doneseni na temelju odredbi Zakona o sportu (\u00bbNarodne novine\u00ab br. 111/97.,\n13/98. i 24/01.) ostaju na snazi, osim odredbi koje su suprotne odredbama ovoga Zakona, do\ndono\u0161enja op\u0107ih akata na temelju odredaba ovoga Zakona.\n\n\n(3) Nazivi, op\u0107i akti, dokumenti i druge isprave koji su utvr\u0111eni, doneseni, odnosno izdani do\nstupanja na snagu ovoga Zakona, a sadr\u017ee rije\u010d: \u00bbsport\u00ab nemaju obvezu mijenjati ju u rije\u010d:\n\u00bbsport\u00ab.\n\n\n\u010clanak 100.\n\n\nPostupci zapo\u010deti prema odredbama Zakona o sportu (\u00bbNarod ne novine\u00ab, br. 111/97., 13/98.\ni 24/01.) i propisa donesenih na temelju toga Zakona dovr\u0161it \u0107e se prema odredbama toga\nZakona.\n\n\n\u010clanak 101.\n\n\nDanom stupanja na snagu ovoga Zakona prestaje va\u017eiti Zakon o sportu (\u00bbNarod", "ne novine\u00ab br.\n111/97., 13/98. i 24/01.).\n\n\n\u010clanak 102.\n\n\nOvaj Zakon stupa na snagu osmoga dana od dana objave u \u00bbNarodnim novinama\u00ab.\n\n\nKlasa: 620-01/06-01/01\nZagreb, 9. lipnja 2006.\n\n\n**Prijelazne i zavr\u0161ne odredbe iz NN 124/10:**\n\n\n\u010clanak 5.\n\n\n(1) Hrvatska agencija za borbu protiv dopinga u sportu (u daljnjem tekstu: HADA) pripaja se\nHrvatskom zavodu za toksikologiju koji danom stupanja na snagu ovoga Zakona mijenja\nnaziv u: \u00bbHrvatski zavod za toksikologiju i antidoping\u00ab.\n\n\n(2) Danom stupanja na snagu ovoga Zakona Hrvatski zavod za toksikologiju i antidoping (u\ndaljnjem tekstu: Zavod) nastavlja neprekinuti kontinuirani rad u borbi protiv dopinga u svim\nme\u0111unarodnim asocijacijama u kojima je do stupanja na snagu ovoga Zakona djelovala\nHADA, te preuzima sva prava i obveze u borbi protiv dopinga na temelju me\u0111unarodnih\nkonvencija.\n\n\n(3) Danom stupanja na snagu ovoga Zakona, Zavod preuzima sredstva, prava, obveze,\nposlove, pismohranu i drugu dokumentaciju te slu\u017ebenike i namje\u0161tenika HAD", "A-e.\n\n\n\u010clanak 6.\n\n\nDanom stupanja na snagu ovoga Zakona prestaje va\u017eiti Uredba o osnivanju Hrvatske agencije\nprotiv dopinga u sportu (\u00bbNarodne novine\u00ab, br. 18/07.).\n\n\n\u010clanak 7.\n\n\nOvaj Zakon stupa na snagu danom objave u \u00bbNarodnim novinama\u00ab.\n\n\nKlasa: 620-01/10-01/02\n\n\n**Prijelazne i zavr\u0161ne odredbe iz NN 85/15:**\n\n\n\u010clanak 9.\n\n\n(1) \u017dupanijski sportski savezi, odnosno sportski savez Grada Zagreba i nacionalni sportski\nsavezi osnovani u sportu u kojem najmanje polovina sportskih klubova koji sudjeluju u\nnajvi\u0161em rangu nacionalnog sportskog natjecanja imaju profesionalni status u smislu \u010dlanka\n24. Zakonu o sportu (\u00bbNarodne novine\u00ab, br. 71/06., 150/08., 124/10., 124/11., 86/12. i\n94/13.), du\u017eni su u roku od \u0161est mjeseci od dana stupanja na snagu ovoga Zakona provesti\nizbore za skup\u0161tinu i sazvati skup\u0161tinu \u017eupanijskih sportskih saveza, odnosno sportskog\nsaveza Grada Zagreba i nacionalnih sportskih saveza u skladu s odredbama \u010dlanka 2. i 3.\novoga Zakona.\n\n\n(2) Protekom roka iz stavka 1. ovoga", " \u010dlanka \u017eupanijski sportski savezi, odnosno sportski\nsavez Grada Zagreba i nacionalni sportski savezi osnovani u sportu u kojem najmanje\npolovina sportskih klubova koji sudjeluju u najvi\u0161em rangu nacionalnog sportskog natjecanja\nimaju profesionalni status u smislu \u010dlanka 24. Zakona o sportu (\u00bbNarodne novine\u00ab, br. 71/06.,\n150/08., 124/10., 124/11., 86/12. i 94/13.) ne\u0107e se financirati iz sredstava javnih potreba u\nsportu dok ne provedu uskla\u0111enje s odredbama iz \u010dlanaka 2. i 3. ovoga Zakona.\n\n\n\u010clanak 10.\n\n\nMinistar nadle\u017ean za sport donijet \u0107e pravilnik iz \u010dlanka 5. ovoga Zakona u roku od 60 dana\nod dana stupanja na snagu ovoga Zakona.\n\n\n\u010clanak 11.\n\n\nOvaj Zakon stupa na snagu osmoga dana od dana objave u \u00bbNarodnim novinama\u00ab.\n\n\n"]